{"data":{"wordpressPost":{"title":"Øyanatt på The Villa","date":"18th July 2013","content":"<p>The Villa er siste spillested ut for å lansere sine to netter i festivaluka, noe som betyr at Øyanatt-programmet herved er komplett. Nå kan du dermed detaljplanlegge hva du skal få med deg hver natt når siste akkord toner ut i Middelalderparken klokka 23.</p>\n<p>Klubben i Møllergata har i år hanket inn amerikaneren Ryan Crosson, som gjør suksess med etiketten Visionquest og gigs på klodens mest profilerte klubber, samt den Barcelona-baserte italieneren Luca Bacchetti, en ettertraktet produsent og DJ. Oppvarmingen står henholdsvis Charlotte Thorstvedt og Nils Noa for.<br />\n<strong></strong></p>\n<p><strong>Fredag 9. august<br />\n</strong>RYAN CROSSON (US)<br />\nCHARLOTTE THORSTVEDT<br />\nCC med/uten øyabillett: 100/120 kr<br />\nID 23 år</p>\n<p>Ryan Crosson er en av gutta bak det superhypa Visionquest, sammen med Seth Troxler, Shaun Reeves og Lee Curtis. Etiketten har, ved siden av å gi ut guttas egen musikk, introdusert verden for artister som Maceo Plex og Tale of Us før de ble de gigantene de er i dag, samt vært på topp ti-lista til Resident Advisor for beste plateselskap de siste årene. Som DJ spiller Crosson nedstrippet og varmt, med tonnevis av substans. Han veksler mellom gigs på klodens mest profilerte klubber, festivaler og tid i studio. Oppvarmingen står Charlotte Thorstvedt for.</p>\n<iframe src=\"https://w.soundcloud.com/player/?url=http%3A%2F%2Fapi.soundcloud.com%2Fplaylists%2F4545524\" frameborder=\"no\" scrolling=\"no\" width=\"100%\" height=\"450\"></iframe>\n<iframe src=\"https://w.soundcloud.com/player/?url=http%3A%2F%2Fapi.soundcloud.com%2Ftracks%2F101177319\" frameborder=\"no\" scrolling=\"no\" width=\"100%\" height=\"166\"></iframe>\n<p>&nbsp;</p>\n<p><strong>Lørdag 10. august<br />\n</strong>LUCA BACCHETTI (IT)<br />\nNILS NOA<br />\nCC med/uten øyabillett: 100/120 kr<br />\nID 23 år</p>\n<p>Luca Bacchetti kommer fra den lille byen Lucca i Italia, men har nå base i Barcelona. Hans signatursound, med fokus på en helt unik sving i groovet, har gjort ham mer enn bemerket og han har gitt ut musikk på klodens beste house- og techno-labels. Ved siden av å være litt av et studiogeni er han en ettertraktet DJ på steder som Womb i Tokyo, Fabric i London, D-Edge i Sao Paulo og nå The Villa i Oslo. Villas egen resident-DJ Nils Noa varmer opp. Nils er signet til Universal og er ute med sommerlåten Fade Away sammen med Vinni og Sølvguttene.</p>\n<iframe src=\"https://w.soundcloud.com/player/?url=http%3A%2F%2Fapi.soundcloud.com%2Ftracks%2F100461208\" frameborder=\"no\" scrolling=\"no\" width=\"100%\" height=\"166\"></iframe>\n<iframe src=\"https://w.soundcloud.com/player/?url=http%3A%2F%2Fapi.soundcloud.com%2Ftracks%2F93581477\" frameborder=\"no\" scrolling=\"no\" width=\"100%\" height=\"166\"></iframe>\n<p>OM ØYANATT: Øyanatt er konserter og klubbkonsepter rundt omkring i Oslo sentrum etter at Middelalderparken stenger 23.00. Dette er altså en glimrende mulighet til å ta med seg den gode festivalstemninga inn i byen etterpå. Øyanatt lages i samarbeid med de beste arrangørene og klubbene i Oslo. Grunnet varierende forutsetninger og behovet for at arrangørene skal få disse konsertene/klubbkonseptene til å gå rundt på egenhånd, gjør det ikke mulig å inkludere Øyanatt i festivalpasset. Gyldig Øya-billett til den aktuelle dagen (evt ukespass) gir rabatt på Øyanatt-arrangement.</p>\n","wordpress_id":8074,"translations":{"nb":{"url":"/2013/07/18/oyanatt-pa-the-villa/"},"en":null}}},"pageContext":{"isCreatedByStatefulCreatePages":false,"id":"284e97b6-360b-501b-85f6-4e9414383b65"}}