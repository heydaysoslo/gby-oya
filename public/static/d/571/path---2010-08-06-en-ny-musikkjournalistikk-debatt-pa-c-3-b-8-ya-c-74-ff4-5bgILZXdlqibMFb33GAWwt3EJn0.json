{"data":{"wordpressPost":{"title":"En ny musikkjournalistikk &#8211; debatt på Øya","excerpt":"<p>I en tid der musikkjournalistikken har falt til en blodfattig forbrukerveiledning for et produkt stadig færre kjøper, kan det virke som om det å skrive om musikk har blitt en faststivnet øvelse. En ufri dagjobb underlagt dagspressens krav til aktualitet og maler for den som skriver, og et irritasjonsmoment og uinspirerende spaltefyll for den som leser. Hvor er entusiasmen, melodien, bassen og rytmen i teksene vi leser om musikk?</p>\n","content":"<p>I det første nummeret av den nye norske musikkmagasinet ENO finner du flere tekster som handler om nettopp dette. Hvordan skal man skrive om musikk i dagens virkelighet, og hvorfor er det viktigere enn noensinne å skrive om musikk? Kan vi være med på å utforme en ny musikkjournalistikk som oppfører seg helt annerledes enn den vi ser i dagspressen nå for tiden. Hvordan vil denne se ut? Er anmeldelsenes tid forbi?</p>\n<p>Norges nye musikkmagasin, ENO, inviterer til paneldebatt med landets ledende musikkjournalister i Litteraturteltet torsdag 12. august kl.14.30.</p>\n<p>I panelet sitter:<br />\nSven Ove Bakke (Dagbladet)<br />\nKristin Winsents (NRK Lydverket)<br />\nAudun Vinger (DN, Vinduet)<br />\nThomas Talseth (VG)<br />\nSilje Larsen Borgan (Farojournalen)<br />\nCecilie Asker (Aftenposten)<br />\nog én til TBA. </p>\n<p>Ordstyrer er ENO-redaktør Eirik Kydland. </p>\n","date":"2010-08-06T11:22:00.000Z","wordpress_id":292,"featured_image":null,"translations":{"nb":{"url":"/2010/08/06/en-ny-musikkjournalistikk-debatt-pa-%c3%b8ya/"},"en":null}}},"pageContext":{"isCreatedByStatefulCreatePages":false,"id":"a9b0645b-1dc1-56f4-9450-04a6f4907b0c","locale":"nb"}}