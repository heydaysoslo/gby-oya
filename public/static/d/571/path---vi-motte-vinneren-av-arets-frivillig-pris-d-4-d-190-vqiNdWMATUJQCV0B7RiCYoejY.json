{"data":{"wordpressPost":{"title":"Vi møtte vinneren av årets Frivillig-pris","date":"9th August 2012","content":"<p>Tore B Kristiansen (63) ble i februar kåret til årets frivillig 2011 av et samlet Festival-Norge. I år har han rukket å jobbe på hele åtte festivaler og oppfordrer også andre godt voksne til å ta på seg frivilligskjorta.</p>\n<p>-Dette er det femte året jeg jobber for Øya. Jeg var vakt i begynnelsen men så ble jeg hanka inn til publikumsgarderoben og her trives jeg best, sier 63-åringen og finner frem solkremen. -Steika står rett på garderoben dagen lang og vi hører musikken fra Sjøsiden og Vika veldig godt så jeg får med meg mange bra band.</p>\n<p>Det er vel ikke mange på din alder blant de frivillige her?</p>\n<p>-Nei du kan trygt si at jeg er blant de eldre. Men jeg håper jo at folk som er litt oppe i åra kan bli inspirert når de ser at jeg jobber som frivillig, det går faktisk an for godt voksne å melde seg på hos festivalene. Man blir kjent med mange flotte unge mennesker og kan dele av sine erfaringer.</p>\n<p>En publikummer stikker hodet inn i garderobeteltet og lurer på om de har noen programmer til låns. -Nei, du det har vi dessverre ikke her, sier Tore og henviser til infoboden lengre bort på området. -Det kan vi tenke på til i morgen, det hadde vært lurt å ha noen programmer liggende.</p>\n<p>-Det ryktes at det var du som i sin tid fikk på plass kleshenger-stativene bak her også, engasjerer du deg alltid litt ekstra?</p>\n<p>Ja, det er jo alltid rom for forbedring så jeg pleier som regel å sende en mail med tilbakemeldinger etter endt festival. Men da er trikset alltid å komme med det positive først!</p>\n<p>Denne frivillig-prisen du vant da, den var rimelig staselig hører jeg?</p>\n<p>-Ja jeg vant jo faktisk et reisestipend så jeg kunne reise til en valgfri festival. Så til neste år reiser jeg til Texas for å være med på SXSW, verdens største musikkfestival. -Men da var betingelsen at jeg for én gangs skyld ikke skulle jobbe som frivillig -bare ha fri og kose meg!</p>\n<p>&nbsp;</p>\n"}},"pageContext":{"isCreatedByStatefulCreatePages":false,"id":"d48506da-80de-50bd-bdfd-1537eae02dbf"}}