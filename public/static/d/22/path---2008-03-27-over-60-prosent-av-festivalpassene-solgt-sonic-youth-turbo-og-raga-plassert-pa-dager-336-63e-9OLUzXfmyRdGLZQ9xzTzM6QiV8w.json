{"data":{"wordpressPost":{"title":"Over 60 prosent av festivalpassene solgt. Sonic Youth, Turbo og Raga plassert på dager.","date":"27th March 2008","content":"<p>OVER 60 PROSENT AV FESTIVALPASSENE SOLGT<br />\nFLERE ARTISTER PLASSERT PÅ DAG<br />\nNYE SLIPP NESTE UKE</p>\n<p>Nå har vi solgt godt over 60 prosent av festivalpassene til Øyafestivalen 2008. Vi er storfornøyde med at vi nok en gang har slått alle tidligere billettsalgsrekorder og at årets sterke program blir satt pris på. I fjor solgte festivalpassene ut i midten av mai og vi har til nå et billettsalg som er 30 prosent bedre enn fjorårets. Det er ingen grunn til å nøle om man har tenkt seg på Øyafestivalen i august. Festivalpass og dagsbilletter er i salg hos Billettservice.no</p>\n<p>Bookingkabalen til Øyafestivalen begynner så smått å gå opp, selv om det er et godt stykke igjen før vi er i mål. Denne uka har vi fått svar om datoer fra tre av de store publikumsmagnetene. Det har blitt klart at både Sonic Youth og Turbonegers feiring av Apocalypse Dudes blir på torsdag 7. august. Oslos rock’n’roll-ambasadører Raga Rockers vil spille lørdag 9. august. I løpet av våren vil flere artister offentliggjøres og plasseres i programmet.</p>\n<p>Det er fortsatt over to måneder til årets festivalprogram er komplett. Neste uke kommer vi til å slippe flere artister til Øya-programmet. Vi har blant annet fått en bekreftelse til onsdag 6. august som vi får lov til å offentliggjøre først onsdag 2. april. Bookingavdelingen gleder seg til å slippe katta ut av sekken. I tillegg jobber vi med heite band som vi oppdaget på SXSW i Texas før påske.</p>\n","wordpress_id":773,"translations":{"nb":{"url":"/2008/03/27/over-60-prosent-av-festivalpassene-solgt-sonic-youth-turbo-og-raga-plassert-pa-dager/"},"en":null}}},"pageContext":{"isCreatedByStatefulCreatePages":false,"id":"235354fb-07c0-598a-ab51-359d1dc1e818","locale":"nb"}}