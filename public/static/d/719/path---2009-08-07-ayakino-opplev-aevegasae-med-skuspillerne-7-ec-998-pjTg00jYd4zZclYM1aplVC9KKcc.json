{"data":{"wordpressPost":{"title":"Øyakino: Opplev ”Vegas” med skuspillerne","date":"2009-08-07T13:11:00.000Z","content":"<p>Skuespillerne Anders Baasmo Christiansen og Karoline Stemre vil på tirsdag 11. august introduserer filmen ”Vegas”, hvor de spiller to av hovedrollene. I tillegg vil Lars Vaular, som bidrar med musikk i filmen, spille live i foajeen på Eldorado kino.</p>\n<p>Vegas er en norsk ungdomsfilm om tro, hat og kjærlighet, regissert av Gunnar Vikene (Himmerfall og Trigger).</p>\n<p>I filmen møter man Thomas, Marianne og Terje &#8211; tre ungdommer som ikke har noe sted å være. Etter å ha sett sin mor bli banket opp, blir Thomas plassert på et ungdomshjem. Hvor lillebroren hans er vil ingen si, men Thomas har sverget på å finne ham. På ungdomshjemmet møter han Marianne som nok engang har fucket opp alt, og Terje som virker som om han er fra en annen planet. </p>\n<p>De tre har en felles drøm, og sammen legger de ut på en reise fylt av tro, hat og kjærlighet, der ingen kommer dit de hadde planlagt, men alle finner hjem. </p>\n<p>”Vegas” vises på Eldorado kino tirsdag kl. 1800 og kl. 20.30, samt ”dagen-derpå”-visning på søndag 16. august kl. 17.30 hvor man får hamburger i tillegg til film.</p>\n","wordpress_id":528,"featured_image":null,"translations":{"nb":{"url":"/2009/08/07/ayakino-opplev-aevegasae-med-skuspillerne/"},"en":null}}},"pageContext":{"isCreatedByStatefulCreatePages":false,"id":"670e0bdd-a82c-58f4-a466-ebda62543b84","locale":"nb"}}