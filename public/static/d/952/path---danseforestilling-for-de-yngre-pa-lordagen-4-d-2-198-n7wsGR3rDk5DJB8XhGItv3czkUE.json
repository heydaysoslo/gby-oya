{"data":{"wordpressPost":{"title":"Danseforestilling for de yngre på lørdagen","date":"16th July 2015","content":"<p>LØRDAG 15. AUGUST</p>\n<p>1355 &#8211; 1430<br />\nHi-Fi Klubben</p>\n<p>En sprelsk danseforestilling med norgesmesterne i breaking!</p>\n<p>Gjennom spektakulære akrobatiske krumspring og smittende energi formidler Absence Crew norske folkeeventyr på en ny og spennende måte. De er ute etter å imponere publikum, få dem til å humre og le og kanskje de til og med vinner prinsessen og halve kongeriket? Slik har du garantert aldri sett Bukkene Bruse, Prinsessen og Espen Askeladd før!</p>\n<p>Absence Crew er kjent fra både Mitt Dansecrew, Norske Talenter og Dansefeber, og vant norgesmesterskapet i breaking, «Battle of Norway» 2012. Absence har en egen evne til å formidle energi, glede og budskap på en folkelig og morsom mote. Miniøya har hatt besøk av Absence to ganger tidligere (2013 og 2015), og vi gleder oss til å dele dette spektakulære showet med små og store på Øyafestivalen 2015!</p>\n<p>La deg rive med i dansen!</p>\n<p>&nbsp;</p>\n<p><strong>Denne forestillingen er ment for barna. Voksne bør trekke bakover og vise hensyn. </strong></p>\n<p>&nbsp;</p>\n<p>Miniøya vil hver dag ha et utvalg barneaktiviteter i et eget telt på Caltexløkka. Vi anbefaler alle barnefamilier på Øya å ta turen innom en eller flere dager.</p>\n"}},"pageContext":{"isCreatedByStatefulCreatePages":false,"id":"ee423f5e-f864-5dce-b1be-ff0d4235ede8"}}