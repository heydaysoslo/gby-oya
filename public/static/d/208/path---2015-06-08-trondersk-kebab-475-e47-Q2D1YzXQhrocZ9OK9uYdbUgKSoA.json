{"data":{"wordpressPost":{"title":"Trøndersk kebab","date":"8th June 2015","content":"<p>På det økologiske småbruket Gammelgården Lysklæt i Melhus er de allerede i full gang med matlagingen til Øya. Vårhvete til pitabrødet er sådd, løk og ekebladsalat er plantet ut i åkeren. Kalvene rusler utendørs og spiser gress.</p>\n<p>Lysklæt skal servere kalvekebab og squashkebab med tztatziki og salat i pitabrød. Alle råvårene kommer fra gården, så dette er sannsynligvis den norskeste kebaben du finner.</p>\n<p>&#8211; God mat for oss er mat laget av rene og ærlige råvarer uten snarveier. Dette gir det beste resultatet smaks- og ernæringsmessig, sier bonde Ole Johan Granøien.</p>\n<p>Hos dem går dyrene ute og beiter store deler av året, og spiser hovedsaklig fôr som er dyrket på gården. Dyrevelferd og naturlige råvarerer  viktige rettesnorer i gårdsdriften. De har laget mat for festivalgjengere tidligere &#8211; og er faste matleverandører både på Moldejazz og Pstereo. Vi er glade for å ha dem på årets matområde!</p>\n","wordpress_id":12022,"translations":{"nb":{"url":"/2015/06/08/trondersk-kebab/"},"en":null}}},"pageContext":{"isCreatedByStatefulCreatePages":false,"id":"ea27a2d0-4167-5330-8de6-ed371c6b6dd6","locale":"nb"}}