{"data":{"wordpressPost":{"title":"Øyakino 2010 &#8211; et eldorado av musikk og film","date":"29th June 2010","content":"<p>TIRSDAG 10. AUGUST: Opplev livemusikk i foajeen, stumfilmkonsert, musikkfilm og førpremierer. I tillegg til stumfilmkonsert med Æthenor vises Kommandør Treholt &#038; Ninjatroppen, Taqwacore – The Birth of Punk Islam, Micmacs, The Kid og Heartbeats.</p>\n<p>SØNDAG 15. AUGUST: Etter festivalen er det igjen på tide å ta turen til Eldorado kino. Det arrangeres dagen-derpå-kino hvor man kan slappe av i kinomørket og få en eksistensiell burger inkludert i kinobilletten etter mange dager med fest og moro på festival. Årets dagen-derpå-filmer er Kommandør Treholt &#038; ninjatroppen og Micmacs.</p>\n<p>Stumfilmkonsert<br />\nÆTHENOR (NO/UK/US)<br />\nTirsdag 10. august kl 18:30 på Eldorado kino<br />\nStumfilmkonsert har etter hvert blitt en tradisjon på Øyas klubbdag, og i år har vi invitert avant-metal gruppa Æthenor til å lydsette en film live på Eldorado Kino. Æthenor består av ingen ringere enn Kristoffer Rygg og Daniel O’Sullivan fra Ulver, Stephen O’Malley fra Sunn O))) og KTL, samt fri-jazz trommisen Steve Noble. Sammen improviserer de fram musikk i grenselandet mellom jazz, ambient, elektronika og metal. Ikke mindre enn tre fantastiske konserter har de levert tidligere i år på Blå. Opptredenen her på Øya blir den første gangen de sammen skal lydsette en film. Stephen O’Malley har i forskjellige konstellasjoner, blant annet med bandet KTL, gjort noen fantastiske jobber med filmmusikk tidligere. Man kan ikke annet enn å glede seg til denne svært så eksklusive konsertopplevelsen. Hvilken film Æthenor skal lydsette vil innen kort tid annonseres på Øya og Oslo Kinos hjemmesiden. Følg med!</p>\n<p>*Filmer:*</p>\n<p>KOMMANDØR TREHOLT &#038; NINJATROPPEN<br />\nRegi: Thomas Cappelen Malling<br />\nMed: Mads Ousdal, Jon Øigarden, Linn Stokke, Amund Maarud, Dean Erik Andersen og Terje Strømdahl,<br />\nSelv for de av oss som levde under den kalde krigen er det mye som fortsatt er ukjent. Nå, 25 år senere, får vi endelig sannheten om Kommandør Arne Treholt og Ninjatroppens rolle i det skjulte globale maktspillet. Under Den kalde krigen gikk det ofte en kule varmt, også her i Norge. Grupperinger finansiert av CIA planla og gjennomførte falske terroraksjoner for å mane folket til krig mot Sovjet. Heldigvis fantes det motkrefter: HM Kongens Ninjatropp. Fra sin base på idylliske Gressholmen i Oslofjorden intervenerte de norske ninjaene utallige ganger og reddet oss fra å gå til krig mot et vennligsinnet naboland. Ninjaer gjennomsøkte hver eneste fjordarm etter påståtte sovjetiske ubåter, og gjorde alt i deres makt for å forhindre sabotasje både i Nordsjøen og på fastlandet.</p>\n<p>TAQWACORE – The Birth of Punk Islam<br />\nRegi: Omar Majeed<br />\nMed: The Kominas og Micheal Muhammed Knight<br />\nTaqwacore er en dokumentar om den islamske hardcore-scenen som oppstod etter at konvertitten Michael Muhammed Knight skrev romanen Taqwqcores. I boken tar forfatteren for seg en subkultur befolket av muslimske radikale pønkere. Selv om boka i høyeste grad var fiktiv, oppstod det et svært så reelt og vitalt miljø i kjølvannet av utgivelsen. Dokumentaren følger det muslimske punkbandet The Kominas på turne både i USA og Pakistan. Gjennom å forene radikal islam og hardcore gir den nye islam punk bevegelsen fingeren til tradisjonalistene innenfor det islamske miljøet. </p>\n<p>MICMACS<br />\nRegi: : Jean-Pierre Jeunet<br />\nMed: Dany Boon, André Dussollier, Nicolas Marie, Jean-Pierre Marielle, Omar Sy og Dominique Pinon<br />\n”Micmacs” er den nye filmen fra Jean Pierre Jeunet, regissøren av suksessfilmen ”Den fantastiske Amelie fra Montmartre”.<br />\nBazil har ikke mye flaks når det kommer til våpen. Først eksploderte en mine midt i den marokkanske ørkenen. Noen år senere satte en kule på avveie seg fast i hjernen hans. Det første gjorde ham foreldreløs, det andre holder ham i grenselandet mellom liv og en plutselig død.<br />\nSammen med sine medsammensvorne, en gjeng gjenbruksforhandlere hvis talenter og ambisjoner er så overraskende som de er mangfoldige tar Bazil opp kampen mot våpengiganten som produserte våpnene som skadet Bazil og hans familie.<br />\nJunet har med ”Micmacs” skapt en klassisk David og Goliat historie, men som alltid med en film fra den fronten blir det nok av absurde og burleske påfunn.</p>\n<p>THE KID<br />\nRegi: Nick Moran<br />\nMed: Rupert Friend, Ioan Gruffudd, NataschaMcElhine og David O’Hara<br />\n”The Kid” er basert på en bestselgende roman om livet til Kevin Lewis som vokste opp i en bakgårdsgate i London. Slått og sultet av sine foreldre, mobbet på skolen og fullstendig oversett av barnevernet skulle Kevin Lewis egentlig ikke hatt noen mulighet i livet.  Selv etter å ha fått en fosterfamilie, havner Kevin på skråplanet i Londons kriminelle underverden, hvor han får tilnavnet ”The Kid”. Den hjerteskjærende og inspirerende historien forteller om Kevin sin kamp for en bedre fremtid. Dette er den tredje filmen regissert av kult-skuespilleren Nick Moran blant annet kjent fra Guy Ritchies ”Lock, Stock and Two Smoking Barrels”</p>\n<p>HEARTBEATS<br />\nRegi: Xavier Dolan<br />\nMed: Xavier Dolan, Niels Schneider, Monia Chokri og Anne Dorval<br />\nEn av filmverdenens største talenter, 21-år gamle Xavier Dolan, presenterte sin andre spillefilm Heartbeats under årets filmfestival i Cannes. Nå kan du se filmen på Øyakino.<br />\nDe to vennene Francis og Mary møter en dag den unge Nick som nettopp har flyttet fra landet og inn til storbyen Montreal. Med tiden blir fascinasjonen for Nick dypere og dypere og de to begynner å jakte etter tegn på hvem av dem Nick vil velge. Dolan gjør en fantastisk jobb både foran og bak kamera, og leverer en svært så både smak- og stilfull kjærlighetsfilm.</p>\n<p>Billetter:<br />\nStumfilmkonserten kr 100,- for alle med øyabillett / kr 200,- for andre<br />\nOrdinære filmer kr 70,- for alle med øyabillett / kr 95,- for andre<br />\nDagen-derpå-kino koster kr 100,- (inkludert burger) for alle med øyabillett / kr 130,- for andre<br />\nFor å kunne benytte seg av øya-rabatten må man kjøpe billettene i billettluka i en av Oslo Kinos kinoer, og ikke på nett.<br />\nKonsertene i foajeen er gratis og har fri aldersgrense.</p>\n<p>Billetter kan kjøpes på en av Oslo Kino kinoer eller <a href=\"http://www.oslokino.no\" target=\"_blank\">www.oslokino.no</a></p>\n","wordpress_id":345,"translations":{"nb":{"url":"/2010/06/29/ayakino-2010-et-eldorado-av-musikk-og-film/"},"en":null}}},"pageContext":{"isCreatedByStatefulCreatePages":false,"id":"a9a568e4-e70f-5711-8f89-75bad361e935"}}