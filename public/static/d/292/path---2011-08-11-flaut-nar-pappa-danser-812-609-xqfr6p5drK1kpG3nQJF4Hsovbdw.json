{"data":{"wordpressPost":{"wordpress_id":15527,"title":"Flaut når pappa danser","excerpt":"<p>Vi tok en prat med familien Skeide om hvordan det er å være voksen pluss barn på Øya.</p>\n","content":"<p>Pappa Svein Kåre og barna Helena (5) og Henrik (3) står ved Engascenen og leker med en ballong til lyden av Jens Carelius. De har regntøy fra topp til tå, og på hodene sine har de sydvester fra Øya ´09. Som publikummere flest er de godt rustet for været, og lar ikke regnet ødelegge moroa. </p>\n<p>Hva er det beste med å være på festival?<br />\n*-Musikken!* sier Helena bestemt.</p>\n<p>*-I tillegg skal vi på barnedisco og få ansiktsmaling når det slutter å regne,* sier pappa.</p>\n<p>Liker dere å danse da?<br />\nHelena nikker og smiler lurt<br />\n*-Det er litt flaut når pappa danser!*</p>\n<p>Øyafestivalen er Helenas tredje festival, og Henrik sin første. Pappa Svein Kåre synes det er fint å kunne ta med seg barna og gi dem musikkopplevelser fra ung alder, og synes tilbudet til barn på Øya er godt. Etter hvert som det begynner å bli kveld og barna er slitne skal mamma og pappa se konserter alene.</p>\n<p>*-Når mamma kommer skal vi se Grant Lee Buffalo og Veronica Maggio alle sammen. Etterpå skal barna leveres hos bestemor og bestefar, da er det voksentid!* </p>\n","date":"2011-08-11T11:38:00.000Z","featured_image":null,"translations":{"nb":{"url":"/2011/08/11/flaut-nar-pappa-danser/"},"en":null}}},"pageContext":{"isCreatedByStatefulCreatePages":false,"id":"0cb25821-aec0-5be9-90d2-67dc70eed9bd","locale":"nb"}}