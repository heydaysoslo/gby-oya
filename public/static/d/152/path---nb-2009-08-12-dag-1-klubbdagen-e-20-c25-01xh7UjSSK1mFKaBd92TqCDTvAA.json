{"data":{"wordpressPost":{"title":"Dag 1: Klubbdagen","date":"12th August 2009","content":"<p>Det var stinn brakke de fleste steder da Øyafestivalen satte i gang med klubbkonserter tirsdag. Med nesten nitti band og artister fordelt på hele 29 scener, var det nok å velge mellom. Og velge måtte man &#8211; dessverre. Festivalens eget nettsideteam tok oppgaven på alvor da vi la opp varierte løyper av forskjellig vanskelighetsgrad. Tilsammen tilbakela vi flere kilometer til fots mellom klubbene, og her får dere noen av kveldens høydepunkter.</p>\n<p>På *Oslo Mekaniske* åpnet utstillingen _En Vegg Av Lyd_, med musikkplakater valgt ut i samarbeid med Are Kleivan og The American Poster Institute. Mange vil åpenbart ha lyd på veggen, for kunstverkene solgte som varmt, nybakt hvetebrød. En udiskutabel suksess med andre ord, akkurat som i fjor. </p>\n<p>*Internasjonalen* bød på folkelig fest for alle musikkelskere, tilfeldig forbipasserende og et knippe skotske fotballfans med kilt og fjær i hatten. Albumklare Anne Lene Hägglund sjarmerte med sin tivolivals, før alltid tilstedeværende superlabel Metronomicon Audio fikk representert seg i form av popeklektiske Pilemil og rumperisting i skjeve taktarter med Center Of The Universe. Torgny, artisten tidligere kjent som Amulet-Torgny, bød på et par ekslusive smakebiter fra kommende soloprosjekt, før urban psykedeliske dronerockete Brimstone Solar Radiation Band satte et velplassert punktum for en høyst fornøyelig ettermiddag og kveld på Youngtorget 2. </p>\n<p>I det multifunksjonelle lokalet *STRUTS* i Møllergata, som skifter mellom å være butikk, filmklubb, festlokale, jazzbar og klubb, i behørlig DIY-ånd, feiret Lot Lot i går starten på Øyafestivalen med brask og bram. Med Henning Severud, Hele Fitta og The Big Black Dot bak miskebordet ble det stor stemning på den lille plassen som om knappe 3 uker stikker hodet i sanden. </p>\n<p>*Blå* stod for kveldens kanskje mest varierte program med alt fra krautete elektroloops til støyete religiøse opplevelser. Altaar åpnet slusene til alt mørkt og makabert i verden på glimrende vis, med en brutal diktopplesning som vedvarte i bakhodet resten av kvelden. Selv under The Thief som fulgte etter med variabel suksess, dog catchy nok til tider, og selv under Monolithic som tok brutaliteten til mer groovy steder. Til og med under The Megaphonic Thrift, som på skamløst vis stjeler fra Sonic Youth og samtidig får det til å høres skammelig lekkert ut. Soup var omtrent like lekkert, men bærer litt preg av å være et ungt band på scenen – og at tre fjerdedeler av besetningen kommer fra det nedlagte metallbandet Klompfot, og nå befinner seg noe forvirret i et poppete og svevende indierockband. Bygdin på sin side høres bare bedre og bedre ut for hver gang de spiller, og understreker igjen at de har gitt ut en av årets sprekeste skiver, selv om de nok har en vei å gå før liveshowet er gripende nok. Publikum visste i alle fall å sette pris på Blå sitt varierte Øyatilbud denne kvelden.   </p>\n<p>Crystal Antlers og Crystal Castles kan du se og oppleve de neste dagene under Øya, og Crystal Palace triller fortsatt ball i en eller annen britisk fotballdivisjon. KlubbØya hadde selvfølgelig sin egen krystallvariant klar, i form av New York bandet Crystal Stilts, som med sin dansbar indie av den noe mer innadvendte typen sikret en finfin avslutning på *John Dee*-kvelden.</p>\n<p>Tekst: Øyvind Rones, Karima Furuseth, Julia C.S. Pettersen og Birgitte Mandelid</p>\n","wordpress_id":521,"translations":{"nb":{"url":"/2009/08/12/dag-1-klubbdagen/"},"en":null}}},"pageContext":{"isCreatedByStatefulCreatePages":false,"id":"2a6a7b24-cdbc-5581-9409-c25a03a4c343","locale":"nb","intl":{"language":"nb","languages":["en","nb"],"messages":{"404.button":"Gå tilbake til forsiden","404.title":"Hmm, den siden fant vi ikke (404)","artists.hideButton":"Se mindre","artists.showButton":"Se flere","badges.new":"Ny","blog.allYears":"Alle år","blog.allpostsloaded":"Alle innlegg lastet","blog.noresult":"Fant ingen innlegg","button.loadMore":"Last flere","button.loading":"Laster","categories.all":"Alle","errorboundary.button":"Rapportér feil","errorboundary.desc":"Vi setter utrolig stor pris på om du vil hjelpe oss med å rapportere feilen, slik at vi kan få fikset den så fort som mulig. Tusen takk!","errorboundary.title":"Beklager, noe gikk galt","gallery.flicker":"Se alle bilder fra {year} på flickr","global.dateAndPlace":"6.–10. august, Tøyenparken, Oslo","header.buyButton":"Kjøp billett","modal.close":"Lukk","newsletter.consentLabel":"Jeg samtykker til vilkårene ovenfor","newsletter.consentText":"Øyafestivalen sender ut nyhetsbrev cirka 3-4 ganger per måned via e-post. Make AS er databehandler for nyhetsbrevet. E-postadressen lagres i en egen database, deles ikke med andre og slettes når du sier opp abonnementet ved å melde deg av via lenken nederst i nyhetsbrevet. E-postadressen slettes også om vi får tilbakemelding om at den ikke er aktiv.","newsletter.inputPlaceholder":"Din e-postadresse","newsletter.read":"Les vilkår","newsletter.sending":"Sender data","newsletter.submit":"Send inn","newsletter.submitting":"Sender","newsletter.success":"Takk! Skjemaet ble sendt!","newsletter.title":"Meld deg på nyhetsbrevet","partners.all":"Se alle partnere","search.noresults":"Beklager, ingen resultater for \"{queryString}\" funnet","search.noresultsMessage":"Prøv en annen søketerm","search.placeholder":"Søk her","search.results":"Fant {resultTotal} søkeresultater for \"{queryString}\"","search.searching":"Søker etter \"{queryString}\"","search.submit":"Søk","search.title":"Søk","string.newsletter":"Nyhetsbrev"},"routed":true,"originalPath":"/2009/08/12/dag-1-klubbdagen/","redirect":false}}}