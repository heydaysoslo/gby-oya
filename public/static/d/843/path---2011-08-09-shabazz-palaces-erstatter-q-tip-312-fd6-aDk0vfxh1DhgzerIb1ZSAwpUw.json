{"data":{"wordpressPost":{"title":"Shabazz Palaces erstatter Q-Tip","excerpt":"<p>Vi har på kort varsel fått inn Shabazz Palaces som erstatter for Q-Tip. Bak dette navnet skjuler det seg noe av årets mest spennende hiphop. Gjengen fra Seattle har mottatt en stor mengde fantastiske anmeldelser over hele USA, for den ferske debuten Black Up. Vi har jobbet døgnet rundt i hele helga for å finne en erstatter. Vi har sjekket en haug med artister og er glade vi klarte å få tak i et bra alternativ, noe som ikke er enkelt på så kort varsel.</p>\n<p>Det var meningen at Q-Tip skulle komme til Middelalderparken neste uke, for å gjøre det godt igjen etter fjorårets avlysning. Nå viser det seg at han heller ikke kommer denne gangen. Det er trist for alle som hadde gleda seg til konserten. Vi venter fortsatt på en offisiell begrunnelse for avlysningen. </p>\n","content":"<p>SHABAZZ PALACES (US)<br />\nHiphop-kollektivet Shabazz Palaces hadde heldigvis mulighet til å steppe inn på svært kort varsel. De slapp nylig albumet Black Up på Sub Pop, ei skive som er lablens første hiphop-album. Etter et par EPer har de virkelig finni formen med debutskiva. MC Palaceer Lazaro (egentlig Ishmael Butler) har en fortid i jazzinspirerte Digable Planets, og har siden 90-tallet laga musikk under flere ulike navn. Nå driver han med eksperimentell, uredd og tøff hiphop, som bygger seg større for hver gjennomlytting. Flere har påpekt at Black Up er ei skive hvor man kan oppdage noe nytt ved hvert forsøk. Amerikanske anmeldere har ikke spart på kruttet når det gjelder denne stemmen fra undergrunnen.</p>\n<p>XLR8R skreiv: “It&#8217;s that exhibited balance between truly original experimentation and the application of some of hip-hop&#8217;s most reliable methods that makes Black Up the fully formed and refreshing statement it is”</p>\n<p>Pitchfork skreiv:” words as action, action into words&#8211; and it&#8217;s no exaggeration to call this transmutation what it is: magic”</p>\n<p>Sputnikmusic skreiv: “These sounds are unlike any other, … and it backs up Butler’s rally against commercial hip-hop”</p>\n<p> På torsdag kommer Shabazz Palaces til Middelalderparken for å bevise at de har alt som skal til for å utfordre hiphopens form og rammer.</p>\n<p><a href=\"http://shabazzpalaces.com/\" target=\"_blank\">SHABAZZ PALACES på nett</a></p>\n","date":"2011-08-09T07:17:37.000Z","wordpress_id":81,"featured_image":null,"translations":{"nb":{"url":"/2011/08/09/shabazz-palaces-erstatter-q-tip/"},"en":null}}},"pageContext":{"isCreatedByStatefulCreatePages":false,"id":"5905d0f6-34ad-558c-b401-23691fadb5f8","locale":"nb"}}