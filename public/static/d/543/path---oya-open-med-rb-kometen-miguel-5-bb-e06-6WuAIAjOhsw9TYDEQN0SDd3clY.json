{"data":{"wordpressPost":{"title":"Øya Open med R&#038;B-kometen Miguel","date":"30th December 2012","content":"<p>En av de største stemmene innen moderne R&amp;B kommer endelig til Norge! Sammen med kollegene Frank Ocean og The Weeknd har <a href=\"http://www.officialmiguel.com/home\" target=\"_blank\">Miguel</a> på sitt helt eget banebrytende vis bidratt til å revitalisere sjangeren og til å gjøre den voldsomt populær igjen.</p>\n<p>Debutalbumet All I Want Is You kom i 2010. Tre låter derfra, deriblant #1-hiten <a href=\"http://www.youtube.com/watch?v=q4GJVOMjCC4&amp;feature=share&amp;list=UUpOt14iqkbd6QjtBHicTXKQ\" target=\"_blank\">Sure Thing</a>, var inne på topp 10 på den amerikanske hip-hop- og R&amp;B-lista. Gjennom 2012 har Miguel holdt oss varme med den gratis EP-trilogien Art Dealer Chic, før han slapp sin andre langspiller, Kaleidoscope Dream, <a href=\"http://www.metacritic.com/music/kaleidoscope-dream/miguel\" target=\"_blank\">til fantastiske kritikker</a> i starten av oktober.</p>\n<p>Førstesingelen Adorn ble hans andre listetopp i USA, og Kaleidoscope Dream er av mange allerede regnet som et av årets beste album. Men Miguel er ikke bare strålende på plate, han leverer også på scenen. Vi i Øya så ham spille for et fullstappet The Stage on Sixth under SXSW i Austin i mars, og nå sist på Public Assembly i Brooklyn under CMJ.</p>\n<p>1. februar 2013 skal Miguel forvandle ærverdige Kulturkirken Jakob til en syndens klubb for dampende R&amp;B. Han er forlengst blitt så stor at dette vel må betegnes som en unik mulighet til å se årets store gjennombruddsartist i sjangeren i en så intim setting. Dette blir fullt! Og sexy!</p>\n<p><strong><em>Live Nation, Tornado og Øyafestivalen presenterer:</em></strong><br />\n<strong> <em>Øya Open med MIGUEL (US)</em></strong><br />\n<strong> <em>Fredag 1. februar i Kulturkirken Jakob</em></strong><br />\n<strong> <em>Dørene åpner 19.30</em></strong><br />\n<strong> <em>Billettpris: 290 + avgift<br />\n<a href=\"https://api.oyafestivalen.no/wp-admin/www.billettservice.no/event/374449\" target=\"_blank\">Billetter i salg nå. Kjøp her!</a><br />\n</em></strong></p>\n<p>Foto: Timothy Saccenti</p>\n<iframe src=\"http://www.youtube.com/embed/8dM5QYdTo08\" frameborder=\"0\" width=\"635\" height=\"357\"></iframe>\n<iframe src=\"http://www.youtube.com/embed/s-BW2gKnVz8?list=UUpOt14iqkbd6QjtBHicTXKQ&amp;hl=nb_NO\" frameborder=\"0\" width=\"635\" height=\"357\"></iframe>\n","wordpress_id":4988,"translations":{"nb":{"url":"/2012/12/30/oya-open-med-rb-kometen-miguel/"},"en":null}}},"pageContext":{"isCreatedByStatefulCreatePages":false,"id":"ef9162e9-8172-5499-b33b-30a956a089ea"}}