{"data":{"wordpressPost":{"title":"Grinderman rocka Roskilde","date":"2008-07-06T15:32:00.000Z","content":"<p>Vi har fått med oss flere knallanmeldelser og anbefalinger om å få med seg Nick Caves band Grinderman på Øya etter helgas Roskilde-konsert. Grinderman spilte fredag kveld på Orange Scene på Roskilde. Onsdag 6. august er de tilbake i Skandinavia for å spille på Øyafestivalens største scene. Det er med andre ord god grunn til å glede seg til Øyafestivalen og Grinderman. Har du fortsatt ikke kjøpt billett er det fortsatt mulighet til å oppleve denne godbiten ved å besøke denne <a href=\"http://www.billettservice.no/html/artist.htmI?l=NO&#038;artist=ONSDAGSPASS+%D8YA+2008\" target=\"_blank\">LINKEN</a></p>\n<p>Musikknyheter.no skrev at &#8220;å se ”gamle” Nick Cave rocke som om han var tyve år igjen, det var nærmest en fryd for øyet.&#8221;</p>\n<p>Aftenposten klinte til med terningkast 5 og følgende lovord: &#8220;Livsgnisten slo også ut i full flamme under gårsdagens konsert. Etter en kort og besynderlig pressekonferanse like før konserten – der Cave etter først å ha gitt flåsete og frekke svar på alle spørsmål, omtalte det å bli intervjuet som &#8220;å få mojoen ødelagt&#8221; og som &#8220;anti-viagra&#8221; – tok han kontroll over Roskildes største scene med et driv og en gitarkvesting som kunne gitt The Stooges krampe.&#8221;</p>\n<p>Dagsavisen holdt seg til samme karakter og blant annet disse ordene: &#8220;En konsert med Grinderman tar form av mønsteret og energien til Nick Cave And The Bad Seeds slik de låt for 15-20 år siden, da Cave holdt frenetiske konserter der alt kunne skje. Grinderman er mer velregissert og edruelig, men det har fandenivoldskheten og viljen til å skyte med skarpt.&#8221;</p>\n<p>Femmeren dukket også opp hos Side2: &#8220;Den normalt så dystre mørkemannen har plutselig blitt sprellemann og raver hengslete rundt på scenen mens han oser djevelskap og fandenivoldskhet.&#8221;</p>\n<p>Adresseavisa slo fast at: &#8220;Bedre har vi ikke hørt Nick Cave på mange år!&#8221;</p>\n<p>Kulturo.no påsto følgende: &#8220;Det er ikke tvil om at rockeikonet kan sitt fag, entertaineren Cave var i storslag, bandet spilte så tight som det er mulig å spille, og da Nick Cave uttrykte sin frustrasjon over manglende ”fangst” i signaturlåten No Pussy Blues var publikum i ekstase.&#8221;</p>\n<p>Ikke overbevist ennå? Slik så det forøvrig ut når Grinderman spilte hos David Letterman for en stund siden- <a href=\"http://youtube.com/watch?v=oraMv_V6V1s\" target=\"_blank\">KLIKK HER</a></p>\n","wordpress_id":719,"translations":{"nb":{"url":"/2008/07/06/grinderman-rocka-roskilde/"},"en":null}}},"pageContext":{"isCreatedByStatefulCreatePages":false,"id":"3fd6935e-e5bc-50b1-ace3-dc5fbfc42f2a","locale":"nb"}}