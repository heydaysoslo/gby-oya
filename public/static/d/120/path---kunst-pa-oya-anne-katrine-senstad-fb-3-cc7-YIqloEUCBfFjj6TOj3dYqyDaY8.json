{"data":{"wordpressPost":{"title":"Kunst på Øya: Anne Katrine Senstad","date":"24th July 2017","content":"<p>Dette monumentale neonskiltet ble første gang vist som en stedsspesifikk installasjon på taket av UNESCO-bygget Gistfabriek som del av Bruges Contemporary Art and Architecture Triennale i 2015.</p>\n<p>&#8220;Gold Guides Me&#8221; er et verk inspirert av den romerske filosofen Boethius’s livsverk &#8220;Filosofiens Trøst&#8221;, samtidig som det spiller på uttrykket God Guides Me og kommersiell reklame estetikk. Verket snakker om verdens økonomiske tilstand, grådighet, etikk og vårt vestlige verdisystem.</p>\n<p>Hva skjer når vi bytter ut GOD med GOLD? Når vårt indre kompass ikke lenger styres av kollektive eller spirituelle verdier, men av jaget etter individuelt eierskap, makt og rikdom?</p>\n<p>GOLD GUIDES ME er en del av Senstads kunstprosjekt “Capitalism in the Public Realm”, som utforsker etiske verdier. Verket ble produsert til Bruges Contemporary Art and Architecture Triennale i samarbeid med Brugge Plus.</p>\n<p>Anne Katrine Senstad er norsk kunstner med base i New York, hun er utdannet ved Parsons School of Design og The New School for Social Research i New York.</p>\n<p>Senstad arbeider innen mange ulike medier og utrykk. Hun tar utgangspunkt i det stedspesifikke og fokuserer på sosiale og politiske tema gjennom bevisst bruk av persepsjon, farge, lys og lyd.</p>\n<p>Sentrale utstillinger inkluderer &#8220;Topologies for a Vertical Sound &#8211; Anne Senstad, a midcareer survey&#8221; på Venezia Biennalen 2017, &#8220;TIME BEYOND PLACE&#8221;, en krysskulturell platform Senstad etablerte for og med kvinnelige kunstnere i Saudi Arabia i samarbeid med King Abdulaziz Center for World Culture, Cultrunners og ITHRA, &#8220;Kinesthesia in Kvinesdal&#8221;, Utsikten Kunstsenter, Kvinesdal, &#8220;Is Her Name Red?&#8221;, Stiftelsen 3.14, Bergen og &#8220;Light Words&#8221;, Zendai MOMA, Shanghai.</p>\n<p>Hun har også laget en rekke offentlige utsmykninger blant annet for Wolf Center for The Arts, BGSU, Ohio i samarbeid med Snøhetta.</p>\n<p><a href=\"http://www.annesenstad.com\">www.annesenstad.com</a></p>\n","wordpress_id":20495,"translations":{"nb":{"url":"/2017/07/24/kunst-pa-oya-anne-katrine-senstad/"},"en":null}}},"pageContext":{"isCreatedByStatefulCreatePages":false,"id":"dbe8b1fb-d2d4-54af-a125-a22894419b80"}}