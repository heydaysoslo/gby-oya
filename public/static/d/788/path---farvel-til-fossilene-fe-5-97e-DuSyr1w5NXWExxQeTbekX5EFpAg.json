{"data":{"wordpressPost":{"title":"Farvel til fossilene!","date":"22nd June 2017","content":"<p><span style=\"font-weight: 400;\">Det er 2017 &#8211; og dermed 217 år siden verdens kanskje først miljøverner, Alexander von Humboldt, uttalte at menneskenes levesett på jorda har en innvirkning på klimaet. Gjennom sine oppdagelsesreiser og naturstudier i Sør-Amerika på 1800-tallet, så han tydelig hvordan avskoging av regnskogområder skapte tørke og ubalanse i de lokale økosystemene &#8211; og var kanskje den første som påpekte at naturressursene er noe vi som mennesker kan påvirke &#8211; og i verste fall ødelegge. </span></p>\n<p><span style=\"font-weight: 400;\">I dag vet vi mye mer om vår innvirkning på klimaet. Blant annet vet vi at fossile energikilder som olje og gass er den største bidragsyteren til menneskeskapte klimaendringer &#8211; og skal vi unngå en dramatisk, global oppvarming må vi begynne å fase dem ut. Heldigvis står de miljøvennlige alternativene klare for å overta &#8211; og i år vil vi derfor rette spesielt fokus mot disse på Øya. Vi gleder oss til dagen hvor vi endelig kan si farvel til fossilene. Her er noen steg på veien:</span></p>\n<p><b>Solcelledrevet scene!<br />\n</b><span style=\"font-weight: 400;\">Solenergi er den raskest voksende energikilden i verden. Markedet i Norge tredoblet seg (!) fra 2015-2016, og det ligger an til en ny tredobling i år. I India, en av verdens største forurensere, er det nå billigere å lage store solcellekraftverk enn kullkraftverk. </span></p>\n<p>På årets festival skal derfor en av scenene våre for første gang gå på solstrøm! Hjellnes Consult bygger et solcellefelt på 100m2 som skal samle solstrøm gjennom hele riggperioden og under festivalen &#8211; og i denne perioden vil vi ha produsert rundt 1000 kWh ren energi &#8211; som er nok til å drifte Hagen-scena!</p>\n<p><b>Elektriske anleggsmaskiner og biler<br />\n</b><span style=\"font-weight: 400;\">Anleggsmaskiner står for nesten 60% av drivstofforbruket vårt på festivalen &#8211; men nå kommer det heldigvis stadig flere utslippsfrie anleggsmaskiner på markedet. Inspirert av Oslo kommunes utslippsfrie byggeplasser, skal vi i år teste ut elektriske hjullastere og lifter på Øya &#8211; og håper at vi kan få en utslippsfri byggeplass om noen år. </span></p>\n<p><span style=\"font-weight: 400;\">Dere i publikum reiser veldig miljøvennlig til festivalen &#8211; hele 98% går, sykler eller tar kollektivtransport. Men vi trenger fortsatt biler til å frakte varer og artister til Tøyenparken. Vi har lenge tatt i bruk det som finnes av el- og lavutslippsbiler, og nå har utvalget av fossilfrie biler blitt enda bedre &#8211; og derfor har vi i år tatt en ny gjennomgang av bilparken vår og doblet antallet elbiler &#8211; noe som kutter drivstofforbruket vårt med 20%! </span></p>\n<p><b>Fossilfri matemballasje<br />\n</b><span style=\"font-weight: 400;\">Plast har ukjent nedbrytningstid og utgjør derfor et stort problem når det ender opp i naturen. Det er svært viktig at plast kildesorteres og gjenbrukes, og det har vi har gjort på Øya i mange år. All plasten, der i blant 2,7 tonn med drikkebegre har gått til materialgjenvinning og blitt til ny plast, men for å gjøre noe med miljøproblemene knyttet til plast, må vi også kutte forbruket.</span></p>\n<p><span style=\"font-weight: 400;\">De siste årene har vi byttet ut bestikk og tallerkener med komposterbare (og spiselige!) hvetekli-tallerkener, laget på overskudd etter hveteproduksjon. I år kutter vi også ut plastglassene til øl, mineralvann og kaffe &#8211; og bruker i stedet såkalt PLA-plast, en nedbrytbar variant som både ser ut og oppleves som vanlig plast &#8211; men denne varianten b</span><span style=\"font-weight: 400;\">lir til kompostjord etter festivalen! </span></p>\n<p><span style=\"font-weight: 400;\">Foto: Amanda Iversen Orlich</span></p>\n","wordpress_id":20206,"translations":{"nb":{"url":"/2017/06/22/farvel-til-fossilene/"},"en":null}}},"pageContext":{"isCreatedByStatefulCreatePages":false,"id":"6f902344-142a-56d0-8f6c-9bd9b61b3748"}}