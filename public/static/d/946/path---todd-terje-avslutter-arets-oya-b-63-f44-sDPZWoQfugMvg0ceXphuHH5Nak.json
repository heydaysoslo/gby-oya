{"data":{"wordpressPost":{"title":"Todd Terje avslutter årets Øya","date":"19th February 2014","content":"<p>I år skal Øyafestivalen avsluttes med et musikalsk smell. Todd Terje har de siste par årene blitt det heiteste norske musikknavnet, både her hjemme og internasjonalt. Øyafestivalen har bidratt til å løfte flere norske artister og band opp på større scener foran et større publikum. De siste åra har det vært diskutert gjenbruk av norske headlinere på festivaler og store arrangementer. Det er på tide Øya nok en gang finner de framtidige trekkplasterne, og vi veit Todd Terje kommer til å imponere som headliner i Tøyenparken.</p>\n<p>I april kommer albumet, som det er knytta enorme forventninger til, og lørdag 9. august skal han runde av årets Øya i Tøyenparken.</p>\n<p>Ettersom Todd Terje er en meget etterspurt mann ute i Europa, blir Øyafestivalen den eneste muligheten til å oppleve han i konsertformat her hjemme i sommer.</p>\n<p><a href=\"http://www.billettservice.no/event/401461?camefrom=Client_Oya_Home_Oyafestivalen_271113\" target=\"_blank\">KJØP UKESPASS HER &#8211; kun 2000 igjen</a></p>\n<p><a href=\"http://www.billettservice.no/event/lordagsbillett-oyafestivalen-2014-billetter/409623?camefrom=Client_Oya_Hjemmeside lordag_Oyafestivalen_101013\" target=\"_blank\">KJØP LØRDAGSBILLETTER HER</a></p>\n<p><strong>TODD TERJE </strong><br />\nTodd Terje, eller Terje Olsen, har de siste årene vært helt i frontlinja av norsk elektronika. Han har gitt såkalt Oslo-disco et ansikt, sammen med navn som Lindstrøm og Prins Thomas. I en årrekke har han vært en etterspurt DJ og liveartist. Todd Terje hoppa inn i bevisstheten til et stort publikum med EPen It’s The Arps og hitlåta Inspector Norse i 2012. 8. april slipper han et album som det er knytta skyhøye forventninger til, og ryktene sier at dette kan være en kandidat til årets sterkeste album. Skiva har fått den passende tittelen It’s Album Time og kommer ut ti år etter han første gang brukte Todd Terje-navnet, på tolvtommeren Eurodans. Legenden Bryan Ferry vært innom studioet under innspillingen av albumet, og tolker Robert Palmers låt Johnny and Mary.</p>\n<p>I det nyeste nummeret av kvalitetsmagasinet ENO finner du et lengre intervju med Todd Terje. Der kan man lese: &#8211; Musikalsk sett gjør låtene på It’s Album Time sitt for å tøye i oppfatningen av Todd Terjes musikalske uttrykk…</p>\n<p>Og: -… i tillegg til å inneholde utbrudd av mer toddisjonell, gulvfyllende karakter.</p>\n<p>Om <a href=\"http://pitchfork.com/reviews/albums/16173-its-the-arps/\" target=\"_blank\">EPen It’s The Arps</a> skeiv Pitchfork: &#8211; …the clean lines and easy momentum of <i>It&#8217;s the Arps</i> are really refreshing. And Jesus, it&#8217;s fun.</p>\n<p>Han er egentlig fra Mjøndalen, men er nå bosatt bare noen steinkast fra vårt festivalområde i Tøyenparken. Tidligere har han remiksa storheter som Chic, Hot Chip, Franz Ferdinand og tidligere nevnte Bryan Ferry. I Norge har man stort sett opplevd han på trange klubber, mens han har blitt et stort trekkplaster på festivaler i utlandet. I fjor headlina han en scene Øya presenterte under festivalen Nuits Sonores i Lyon, og viste at han er mannen for slike store oppgaver. For tiden planlegger han plateslipp og et fantastisk show til sin avslutning på den største scena lørdag 9. august. Todd Terje har ikke røpa så mye ennå, men lover en spektakulær finale på årets festival. Det er all grunn til å glede seg.</p>\n<p><a href=\"http://toddterje.com/\">http://toddterje.com/</a></p>\n<p>foto Christian Belgaux</p>\n<div data-size=\"500x750\" class=\"WPEditor__embed\"><iframe width=\"500\" height=\"281\" src=\"http://www.youtube.com/embed/gHiqPG0526U?feature=oembed\" frameborder=\"0\" allowfullscreen></iframe></div>\n<div data-size=\"500x750\" class=\"WPEditor__embed\"><iframe width=\"500\" height=\"400\" scrolling=\"no\" frameborder=\"no\" src=\"https://w.soundcloud.com/player/?visual=true&#038;url=http%3A%2F%2Fapi.soundcloud.com%2Ftracks%2F92182988&#038;show_artwork=true&#038;maxwidth=500&#038;maxheight=750\"></iframe></div>\n"}},"pageContext":{"isCreatedByStatefulCreatePages":false,"id":"20dc28f9-7d5d-58a3-b288-eed807488682"}}