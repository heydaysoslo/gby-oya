{"data":{"wordpressPost":{"title":"Endelig økologisk øl på Øya!","date":"2nd August 2016","content":"<p>Vi har lenge ønsket oss en økologisk <span class=\"il\">øl</span> å servere sammen med maten, men fram til nå har dette ikke vært tilgjengelig i Norge i de mengdene vi trenger til Øya. I år kan vi endelig presentere Ringnes Ufiltrert for dere &#8211; en ny, økologisk pilsner som vil bli solgt i de fleste barer på området.</p>\n<p>Siden 2003 har vi servert økologisk mat på Øya. Mat og drikke som merkes med økologisk er laget etter prinsipper som skal sikre mer miljøvennlig produksjon, bedre dyrevelferd og mindre utslipp av giftige kjemikalier. Vi er opptatt av å skape en festival som er mest mulig miljøvennlig &#8211; og mat og drikke er en stor bidragsyter til klimagassutslipp globalt. Derfor er vi stolte over endelig å få på plass den siste brikken i puslespillet: Det økologiske festivalølet! Fra før av serverer vi økologisk vin, kaffe og mineralvann.</p>\n<p>Ringnes Ufiltrert er, som navnet hentyder, en ufiltrert pils. Ølet er uklart fordi malt-, humle- og gjærrester ikke siles vekk, noe som også gir en mer spennende smaksopplevelse. Vi er veldig fornøyde over å være de første som får servere ølet, som blir å finne på utvalgte barer på området.</p>\n","wordpress_id":14854,"translations":{"nb":{"url":"/2016/08/02/endelig-okologisk-ol-pa-oya/"},"en":null}}},"pageContext":{"isCreatedByStatefulCreatePages":false,"id":"774bfd3b-50bc-5fc4-86a4-804cda5729be","locale":"nb"}}