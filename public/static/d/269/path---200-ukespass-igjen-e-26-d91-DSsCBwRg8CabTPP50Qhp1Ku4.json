{"data":{"wordpressPost":{"title":"Under 200 ukespass igjen","date":"18th May 2017","content":"<p>Siste advarsel! Det er nå under 200 ukespass igjen til Øya. Om du vil ha med deg fire lange festivaldager i Tøyenparken og en knallåpning på Klubbdagen, må du bestille nå. Dagsbillettsalget går også meget godt, og det begynner å minske i bunkene med billetter til onsdag og fredag.</p>\n<p>&nbsp;</p>\n<p><strong>BILLIE VAN – fredag 11. august</strong></p>\n<p>Billie Van slapp nylig den storslagne singelen I’m Totally Fine With it, med tilhørende <a href=\"https://www.youtube.com/watch?v=VLOlAoGczHc\">bemerkelsesverdig musikkvideo.</a> I juni er det duket for neste single med skyhøy anthem-faktor.</p>\n<p>Hun har for lengst har bevist at hun kan lage ypperlig pop av det fengende slaget, og tar denne gang et skritt inn i de mer melankolske krokene av poplandskapet. Det låter emosjonelt, storslagent, oppriktig og tematikken kretser rundt temaene svik, brudd, bitterhet og hat.</p>\n<p>Mikhael Paskalev og Jonas Alaska har produsert singlene og resten av det kommende albumet, en særdeles fruktbar kombinasjon rent musikalsk.</p>\n<p>Øya-konserten blir den første muligheten til å se en konsert med Billie Van med de nye låtene i bagasjen, og som vanlig er hun eksplosivt uttrykksfull og tilstedeværende på scenen med et storslagent og stjernespekket band i ryggen.</p>\n<p>Det er en artist i storform som kommer til Tøyenparken i august, gled dere!</p>\n<p><a href=\"http://billievan.com/\">billievan.com</a></p>\n<p><a href=\"https://www.facebook.com/billievanbillie/?fref=ts\">www.facebook.com/billievanbillie</a></p>\n<p>foto Solveig Kirchhofer</p>\n"}},"pageContext":{"isCreatedByStatefulCreatePages":false,"id":"0319d78a-789c-51f2-a949-616ab398dc8b"}}