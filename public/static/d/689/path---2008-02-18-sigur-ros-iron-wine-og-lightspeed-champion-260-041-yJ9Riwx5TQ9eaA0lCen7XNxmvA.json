{"data":{"wordpressPost":{"wordpress_id":786,"title":"Sigur Rós, Iron &#038; Wine og Lightspeed Champion","excerpt":"<p>Tre sterke navn har sluttet seg til sommerens Øya-program. Islandske *Sigur Rós* er ikke bare et fantastisk liveband, men også blant artistene som oftest ønskes av Øya-publikummet. Torsdag 7. august spiller de sin eneste Norges-konsert i år, og det gjør de i Middelalderparken. Vi har også fått på plass de amerikanske melankolikerne *Iron &#038; Wine*, som gledet et fullt Rockefeller for kort tid siden, og den nye NME-yndlingen *Lightspeed Champion*. Det er bare å glede seg til august!</p>\n<p>Dagsbilletter til torsdag 7. august, som er dagen Sigur Rós spiller på Øyafestivalen, er i salg nå.</p>\n","content":"<p>Tre sterke navn har sluttet seg til sommerens Øya-program. Islandske Sigur Rós er ikke bare et fantastisk liveband, men også blant artistene som oftest ønskes av Øya-publikummet. Torsdag 7. august spiller de sin eneste Norges-konsert i år, og det gjør de i Middelalderparken. Vi har også fått på plass de amerikanske melankolikerne Iron &#038; Wine, som gledet et fullt Rockefeller for kort tid siden, og den nye NME-yndlingen Lightspeed Champion. Det er bare å glede seg til august!</p>\n<p>Dagsbilletter til torsdag 7. august, som er dagen Sigur Rós spiller på Øyafestivalen, er i salg nå.</p>\n<p>Flere artistslipp kommer om ikke lenge.</p>\n<p>*SIGUR RÓS (IS)*<br />\n*IRON &#038; WINE (US)*<br />\n*LIGHTSPEED CHAMPION (UK)*</p>\n<p>*SIGUR ROS (IS)*<br />\nDet islandske bandet Sigur Rós har skapt sitt eget univers som lettest kan beskrives som kjølig post-rock krysset med arktisik pop. De bringer islandsk natur og mystikk inn i musikken sin. Det kan tidvis være støyende, men likevel er det svevende og vakker godlyd som preger Sigur Rós. Bandet har blitt kalt både symfonisk og progressivt, men først og fremst er de sikre leverandører av musikalsk magi. Når bandet kommer til Middelalderparken må du gjøre deg klar for å bli bergtatt av deres eksperimentelle og flytende låter. Sigur Rós appelerer til folk med hjerte for band som Radiohead, Mogwai, Spiritualized og Godspeed You Black Emperor! uten at man kan beskylde dem for åpenbar nasking av idéer. </p>\n<p>Bandet ble startet i Reykjavik på midten av 90-tallet. Ved årtusenskiftet økte interessen drastisk internasjonalt og de klarte også å bygge opp et stort publikum i USA, ikke minst på grunn av albumet ágætis byrjun fra 1999. I fanbasen finner man visstnok David Bowie, Moby, Metallica, Foo Fighters og Radiohead. I dag er de blant sagaøyas viktigste moderne kulturelle eksoprtvarer. Sigur Rós har ikke vært redde for å gå egne veier, for eksempel er albumet () fra 2002 sunget på deres eget oppdiktede språk, hopelandish.</p>\n<p>Foreløpig siste utgivelser er samlingen Heim/Hvarf (2007) av uutgitte opptak og livemateriale og Hlemmur (2007), som var en kombo av en dokumentar om bandet og soundtracket til denne. Vi kan glede alle Sigur Rós-sultne med at det er planlagt et nytt studioalbum seint i 2008. På Øyafestivalen vil du kunne oppleve bandets eneste Norges-konsert i år. Sigur Rós spiller i Middelalderparken torsdag 7. august til glede for entusiastiske fans og nysgjerrige musikkintereserte.</p>\n<p><a href=\"http://www.myspace.com/sigurros\" target=\"_blank\">Myspace</a></p>\n<p>*IRON &#038; WINE (US)*<br />\nØyafestivalen presenterer nok en av fjorårets store kritiker- og publikumsfavoritter: Iron &#038; Wine. Sam Beam og band gjestet ved inngangen til det nye året et fullsatt Rockefeller, der de leverte et sett som spente fra det helt nedstrippet akustiske til lengre jammer som virkelig utnyttet alle musikerne som stod på scenen.</p>\n<p>I løpet av bare noen få år har Sam Beam aka Iron &#038; Wine etablert seg som en av de mest særpregede stemmene i nyere amerikansk folkpop, og selv om både skjegg- og hårlengden skulle tilsi noe annet, er det ikke først og fremst i forbindelse med den mye omtalte freakfolk-scenen. Det akustiske og nedtonede gitarspillet sammen med den hviskende, fløyelsmyke vokalen har fått mange til å tenke på legendariske Nick Drake, men Sam Beam har like fullt skapt sitt eget umiskjennelige uttrykk, med tydelige musikalske spor både fra sørstatsoppveksten og hans nåværende bosted Austin i Texas. </p>\n<p>Etter to album og flere EPer må fjorårets plate The Shepherd&#8217;s Dog kunne kalles et gjennombrudd for Iron &#038; Wine, i kjølvannet av oppmerksomheten som fulgte opptredenen på soundtracket til indiefilmsuksessen Garden State. De smektende og hypnotiserende tonene fra Sam Beam &#038; co. kommer definitivt til å gjøre seg i en Middelalderpark i sensommerglans, og vi gleder oss til å få oppleve det!</p>\n<p><a href=\"http://www.myspace.com/ironandwine\" target=\"_blank\">Myspace</a></p>\n<p>*LIGHTSPEED CHAMPION (UK)*<br />\nØyafestivalen gir deg en av artistene det er knyttet mest forventninger til i 2008. Lightspeed Champion er det nye prosjektet til Dev Hynes, gitaristen fra nå oppløste Test Icicles, bandet som for noen få år siden gjorde seg bemerket med sin eksplosive blanding av screamo, punk, metal og 2005s tidsrikte danserock. Det eneste som kan sies å henge igjen fra den gang, er hangen til å eksperimentere med sjangre og uttrykksformer som om de var plagg fra en utkledingskasse.</p>\n<p>Med debutalbumet Falling Off The Lavender Bridge har London-bosatte Hynes vendt tilbake til sine amerikanske røtter (han er født i Houston), både fysisk og musikalsk. Plata er innspilt i Nebraska, under kyndig ledelse av Saddle Creeks husprodusent Mike Mogis, også kjent som medlem i og produsent for blant annet Bright Eyes. Forbindelsen er lett å høre, for det americana-inspirerte lydbildet er pyntet med steelguitar, orgel, strykere, blåsere og vokalharmonier.</p>\n<p>Britiske musikkmedier som NME og Uncut har lagt sin elsk på Lightspeed Champion, og Mojo hadde attpåtil bandet på sin liste over 8 artister å se opp for i 2008. Kom til Middelalderparken i august og hør hvorfor! Vi gleder oss til å overvære Dev Hynes’ sjarmerende indie-pop skinne om kapp med sola. Klarer du ikke vente så lenge, kan du få med deg denne herlige fyren på John Dee 27. mars.</p>\n<p><a href=\"http://www.myspace.com/lightspeedchampion\" target=\"_blank\">Myspace</a></p>\n","date":"2008-02-18T08:37:00.000Z","featured_image":null,"translations":{"nb":{"url":"/2008/02/18/sigur-ros-iron-wine-og-lightspeed-champion/"},"en":null}}},"pageContext":{"isCreatedByStatefulCreatePages":false,"id":"d503f6f7-3294-599b-884a-19da6dea57c4","locale":"nb"}}