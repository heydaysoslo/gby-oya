{"data":{"wordpressPost":{"title":"Gesaffelstein og Proviant Audio til Øya","date":"3rd June 2014","content":"<p>Vi er i gang med innspurten av årets Øya-programmering, og kan love at det fortsatt gjenstår noen godbiter. I dag legger vi til to navn som skal skape fest i Tøyenparken onsdag 6. august. Franske Gesaffelstein skal gi oss et par leksjoner i mørk og hard tekno, mens Proviant Audio skal bringe godlyden av disco til Tøyen.</p>\n<p>Blant de andre navna du kan oppleve på Øya denne dagen er Clean Bandit, Queens Of The Stone Age, The National, Jon Hopkins, Thomas Dybdahl, Jonathan Wilson, Kråkesølv og Emilie Nicolas. Det er fortsatt dagsbilletter i salg.</p>\n<p><a href=\"http://www.billettservice.no/event/onsdagsbillett-oyafestivalen-2014-billetter/409617?camefrom=Client_Oya_Hjemmeside onsdag_Oyafestivalen_101013\" target=\"_blank\">Kjøp billetter til onsdagen her</a></p>\n<p><strong>GESAFFELSTEIN (FR), DJ-sett – ONS 6. AUG</strong><br />\nMike Levy har som Gesaffelstein remixa så forskjellige artister som Lana Del Rey og A$AP Rocky. I tillegg har han produsert låter for Kanye West. Nå kommer han til Tøyenparken med et heftig DJ-sett. Hans tekno har blitt beskrevet som mørk, energisk og dansevennlig. Han er inspirert av blant annet Kraftwerk, new wave, Nitzer Ebb og 80-tallets hardere elektroscene.</p>\n<p>I fjor ga han ut sitt første album, kalt Aleph, som kom ut på Parlophone. Det hadde han jobba med i et par års tid. Han fikk mye skryt i diverse musikkmedier for sin harde, nesten skremmende, stil. <a href=\"http://thequietus.com/articles/14032-gesaffelstein-aleph-review\" target=\"_blank\">The Quietus</a> skreiv at «<i>Aleph</i> gives off an authentic fug of raw, industrial aggression that many underground techno producers would be proud to put their name to».</p>\n<p>Onsdag 6. August kan du hemningsløst la deg rive med til Gesaffelstein i vårt nye festivaltelt Sirkus.<br />\n<a href=\"http://www.gesaffelstein.com/\" target=\"_blank\">www.gesaffelstein.com</a></p>\n<p><strong>PROVIANT AUDIO &#8211; ONS 6. AUG</strong><br />\nProviant Audio har de siste åra vokst til å bli et av de viktigste nye navna innen norsk elektro. Hjernen bak er Mathias Stubø, som spilte på Øya under eget navn for et par år siden. Han er bandleder, multiinstrumentalist, DJ og produsent. I fjor slapp Proviant Audio albumet Drift Days &amp; Disco Nights, til sterke anmeldelser i inn- og utland.</p>\n<p><a href=\"http://gaffa.com/anmeldelse/76948\" target=\"_blank\">Gaffa</a> kalte det «lekent, egenartet og plettfritt gjennomført».</p>\n<p>DJ Mag påsto at Drift Days &amp; Disco Nights er «&#8230;BETTER than Daft Punk&#8217;s &#8216;Random Access Memories&#8217;&#8230;brimming with poppy hooks, seductive strings, groovy basslines and a great camp aesthetic».</p>\n<p>Tida har gått fort siden Stubø ble ukas Urørt som 14-åring. Han har rukket å prege norsk elektronika, blant annet som leder for Proviant Audio, landets mest enestående discostorband. Nå skal hele gjengen få deg til å bevege deg i Tøyenparkens grønne gress.<br />\n<a href=\"https://www.facebook.com/proviantaudio?fref=ts\" target=\"_blank\">https://www.facebook.com/proviantaudio</a></p>\n<p>foto Jan Tore Eriksen</p>\n<p>&nbsp;</p>\n"}},"pageContext":{"isCreatedByStatefulCreatePages":false,"id":"a85456b8-4221-500a-81f3-bfff7790d511"}}