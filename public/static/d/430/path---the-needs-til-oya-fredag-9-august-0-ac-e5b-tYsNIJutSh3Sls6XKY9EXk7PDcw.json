{"data":{"wordpressPost":{"title":"The Needs til Øya fredag 9. august","date":"10th May 2019","content":"\n<p>I dag slipper The Needs sin første singel og allerede er de klare for Øyafestivalen. Bak navnet finner du musikere fra Kvelertak, Oslo Ess og Honningbarna, med Bendik Brænne som vokalist. The Needs åpner fredag 9. august, en dag som også har Robyn, Christine &amp; The Queens, Erlend Ropstad, Razika, Unge Ferrari, girl in red, Big Thief, Cult of Luna og flere andre høydepunkter på programmet.</p>\n\n\n\n<p><strong>THE NEEDS – fredag 9. august</strong></p>\n\n\n\n<p>Sommervarme og god powerpop hører sammen. Denne sommeren skal The Needs sørge for at vi får dosa vår, blant annet på Øya i august. Singelen Summerbore er allerede ute og snart kommer det mer musikk. Jansen Records, som gir ut herlighetene, mener bandets sound befinner seg i krysningen mellom The Replacements, Cheap Trick, Weezer og Teenage Fanclub.</p>\n\n\n\n<p>I The Needs finner du brødrene Bendik og Mattis Brænne, Maciek\nOfstad (Kvelertak), Nils Jørgen Nilsen (Honningbarna) og Knut-Oscar Nymo (Oslo\nEss). Sammen lager de deilige, gitardrevne og fengende låter som kan få\nsommeren til å vare langt inn i sluddsesongen.</p>\n\n\n\n<p><a href=\"https://www.facebook.com/youneedtheneeds/\">www.facebook.com/youneedtheneeds</a></p>\n"}},"pageContext":{"isCreatedByStatefulCreatePages":false,"id":"363f33d9-9467-5d3d-af4f-714981be0b48"}}