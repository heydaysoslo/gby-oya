{"data":{"wordpressPost":{"title":"SuperØya MiniDisko","date":"2009-08-15T13:13:00.000Z","content":"<p>De er Mini og de danser Disko på Øya. Det er Supert! Små, kresne festivaldeltakere tasser inn i Camp Indie teltet. Det er klart for dagens høydepunkt for de under 1.2 meter: SuperØya Mini Disko. I år som i fjor ser trenden med hørselsvern i sterke farger til å være gjeldende, ansiktsmaling er også kommet for å bli, mens glowsticks og såpebobler er det heiteste tilbehøret. En rosa kanin, en gorilla og en sirkusdirektør styrer showet til glede og forundring for de mange små dansende ben.  </p>\n<p>SuperØya MiniDisko er et av flere tilbud festivalen gir sine yngste publikummere. Skateturnering og teater er to andre eksempler, og i dag altså diskodans av beste sort.</p>\n<p>Linn Lunder er pådriver og arrangør for barnearrangementene under Øya. Hun er opptatt av å gi knøttene blant festivalpublikumet et par ekstra gode minner fram til barnehage- og skolestart. </p>\n<p>&#8211; Musikk for barn er ikke nødvendigvis det vi kjenner som ”barnemusikk”. Vi tar målgruppa på alvor – det vi tilbyr barna skal være kult! Samtidig er vi opptatte av at det skal være morsomt for foreldrene også å være med. I fjor var det over 800 barn under 12 år innom festivalen. Det tar vi som et tegn på at det allerede ER moro å være liten på Øya, og vi kommer til å fortsette å utvide tilbudet til de minste festivaldeltakerne i årene som kommer. Vi startet med klinkekuler i ruinene for ni år siden, mye har skjedd på veien fram til SuperØya MiniDisko, og det er mer i vente!</p>\n<p>Tekst: Julia C.S. Pettersen</p>\n","wordpress_id":504,"translations":{"nb":{"url":"/2009/08/15/super%c3%b8ya-minidisko/"},"en":null}}},"pageContext":{"isCreatedByStatefulCreatePages":false,"id":"ec016ed1-a486-5d65-b143-5e572722d0f1","locale":"nb"}}