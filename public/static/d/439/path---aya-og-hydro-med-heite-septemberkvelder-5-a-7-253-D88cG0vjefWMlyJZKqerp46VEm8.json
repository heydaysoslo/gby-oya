{"data":{"wordpressPost":{"title":"Øya og Hydro med heite septemberkvelder","date":"4th September 2008","content":"<p>I september presenterer Øyafestivalen og Hydro to festpakker med norsk musikk i Trondheim og Oslo. Man skal heller ikke se bort fra at vi og noen band i tillegg besøker Bergen i løpet av høsten.</p>\n<p>Øya lager fest i Trondheim. Sammen med Pstereo byr på en høyaktuell kveld med albumaktuelle norske artister. Kun et begrenset antall av billettene vil legges ut for ordinært salg. Dette bør du ikke gå glipp av! </p>\n<p>Torsdag 18.9 &#8211; Trondheim<br />\nØyafestivalen og Hydro, i samarbeid med Pstereofestivalen<br />\nRosendal Teater  (Innherredsveien 73)<br />\nPaperboys<br />\nThe School<br />\nReal Ones<br />\n120,- + avgift hos Billettservice, i salg fra mandag 8.september.</p>\n<p>Denne kvelden inneholder stor sjangerbredde og musikkglede. Paperboys har i flere år vært norske mestre i festprega hiphop og har levert noen av dette tiårets sterkeste gledespredere. Nylig fikk duoen perkusjonist Anders Møller med som tredje medlem og dette har hjulpet dem over i herlig sjangerkryssing og uventede musikalske utflukter. Nytt album er på vei. The School er tilbake fra New York, hvor de har spilt inn sitt andre album. Resultatet heter Destructive Sounds og inneholder sterke låter, stødig produksjon og større http://musikalsk bredde. The School mottok terningkast seks for sin Øya-konsert i 2006 og er stadig i utvikling. Folkpopfavorittene Real Ones har hatt radiohits som Every Dog Has It’s Day og Lonesome Town i 2008, og har for alvor tatt steget inn i nordmenns bevissthet. Bandet er også glimrende leverandører av gode konsertopplevelser. Med andre ord ingen grunn til å ikke innfinne seg i Rosendal Teater denne høstkvelden.</p>\n<p><a href=\"http://www.myspace.com/paperboysno\" target=\"_blank\">PAPERBOYS</a><br />\n<a href=\"http://www.myspace.com/theschoolrock\" target=\"_blank\">THE SCHOOL</a><br />\n<a href=\"http://www.myspace.com/realonesmusic\" target=\"_blank\">REAL ONES</a></p>\n<p>Torsdag 25.9 – Oslo<br />\nØyafestivalen og Hydro<br />\nFabrikken  (ved Blå)<br />\nThe Whitest Boy Alive<br />\ndiskJokke (live)<br />\n120,- + avgift hos Billettservice, kun et begrenset antall billetter.</p>\n<p>På Fabrikken byr vi på en festaften for popentusiaster og danseglade. The Whitest Boy Alive er bandet til Erlend Øye, som mange kjenner fra Kings of Convenience. Han startet dette bandet som et dansbart prosjekt for fem år siden, sammen med noen kompiser i Berlin. De ga ut den behagelige popskiva Dreams i 2006. Det er mange som er sultne på nytt materiale fra denne gjengen. Kanskje du får høre det på Fabrikken. Joachim Dyrdahl, også kjent som diskJokke, har lenge hatt et meget godt rykte som DJ, men det var først med skiva Staying In fra tidligere i år at også folk utenfor klubbmiljøene fikk øyne og ører åpna skikkelig. Han blander house, disco og annen musikk som pirrer dansefoten. Sammen med Whitest Boy Alive vil han garantert bidra til breie glis og en stemning som ikke legger seg før utpå morrakvisten.</p>\n<p><a href=\"http://www.myspace.com/thewhitestboyalive\" target=\"_blank\">THE WHITEST BOY ALIVE</a><br />\n<a href=\"http://www.myspace.com/diskjokke\" target=\"_blank\">DISKJOKKE</a></p>\n"}},"pageContext":{"isCreatedByStatefulCreatePages":false,"id":"a04fc2f8-532a-5079-b834-41cd98d2f011"}}