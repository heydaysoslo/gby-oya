{"data":{"wordpressPost":{"wordpress_id":533,"title":"Caven utsatt for steinras &#8211; JRC flytter til Hausmania under Klubbdagen","excerpt":"<p>Juvenile Rock Club er den mest kredible underageklubben i Oslo. I løpet av to år har de hatt band som Backstreet Girls, Dum Dum Boys, Heroes &#038; Zeros og Big Bang hos seg på Caven, der de vanligvis holder til. Under Klubbdagen er de nødt til å skifte beite på grunn av et beklagelig steinras inne på Caven. Det er allikevel ingen grunn til å gråte: Hele sulamitten flyttes til Skatehallen på Hausmania og får brått plass til mange fler!</p>\n","content":"<p>Før konsertstart blir det en liten skatesession med en gjeng kjekke skatere, og masse godbiter å knaske på.</p>\n<p>Klubben er rusfri og har aldersgrense 13-18 år. Er du over atten er du for gammal, men konsertsultne kids lager ekstatisk stemning!</p>\n<p>20.00 Blue Basement</p>\n<p>Blue Basement er et ungdomsband fra Oslo som dypper tærne i indierockfjæra og er kjent blant Osloungdom som et energisk liveband. De slapp sitt debutalbum ”Halfmoons and Hurricanes” i fjor høst og satser på å bli stadionstore i løpet av sin karriere.</p>\n<p>21.00 Razika</p>\n<p>Razika består av fire unge piker fra Bergen som spiller skranten indieskapunk på norsk og engelsk om livet og kjærligheten. Jentene har spilt i Oslo flere ganger, blant annet under årets by:larm. Razika har truffet folket i en slags nostalgisk punknerve og høster ros fra både gamle og unge.</p>\n<p>22.00 Valentourettes</p>\n<p>Valentourettes? På Juvenile Rock Club? Valentourettes på Juvenile Rock Club? VALENTOURETTES PÅ JUVENILE ROCK CLUB! Trenger vi si mer? Ja, litt må vi si. Jokke lever videre med Valentourettes og alle er veldig takknemlige for det. Det siste året har de vært aktuelle på hovedscenen på Nationalteatret med Verdiløse Menn, skrevet av Jokkes bror Christopher Nielsen.  </p>\n<p>Dørene åpner: 19.00<br />\nCc: Gratis for alle med festivalpass til Øya, 50 kroner for alle som ikke har det.<br />\nAldersgrense: 13-18 (t.o.m)<br />\nStad: Skatehallen, Hausmania<br />\nGate: Hausmannsgate 34/Brenneriveien 1</p>\n<p>Deretter kommer det fire dager med fest og moro i GSF Skatepark! Klikk <a href=\"http://oyafestivalen.com/pages/nor/394-skating_og_rock_i_gsf_skatepark_under_oeya\" target=\"_blank\">her</a> for mer info.</p>\n","date":"2009-08-06T00:45:00.000Z","featured_image":null,"translations":{"nb":{"url":"/2009/08/06/caven-utsatt-for-steinras-jrc-flytter-til-hausmania-under-klubbdagen/"},"en":null}}},"pageContext":{"isCreatedByStatefulCreatePages":false,"id":"20d20a9c-8232-554c-b230-c54dea40c64a","locale":"nb"}}