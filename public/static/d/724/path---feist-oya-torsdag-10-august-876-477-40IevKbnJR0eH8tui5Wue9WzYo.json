{"data":{"wordpressPost":{"title":"Feist til Øya torsdag 10. august","date":"28th February 2017","content":"<p>Samme dag spiller The xx, Ryan Adams, Gabrielle, Mac Demarco, John Olav Nilsen &amp; Nordsjøen, Thee Oh Sees, Sampha, Julia Jacklin og flere andre.</p>\n<p>Nytt slipp i morra. Dagsbilletter og ukespass er i salg.</p>\n<p>&nbsp;</p>\n<p><strong>FEIST (CA) – tors 10. Aug</strong></p>\n<p>I april kommer det endelig nytt album fra Feist, en utgivelse vi veit mange har venta på. I den anledning skal hun ut på turné igjen, og vi er veldig begeistra for at hun tar turen innom Tøyenparken fem år etter at hun gleda publikum i Middelalderparken. Det har gått hele seks år siden den Grammy-nominerte og Juno-vinnende skiva Metals. Siden sist hun var plateaktuell har Feist jobbet med et prosjekt for HIV-smittede unge i Malawi.</p>\n<p><a href=\"http://www.spin.com/2011/10/feist-metals-cherrytreeinterscope/\">Spin</a> har påstått at: &#8211; … Feist helped blur the line between indie rock and pop, DIY songstress and gussied-up diva, bedroom hush and Coachella roar.</p>\n<p>Leslie Feist har samarbeida med blant andre Wilco, Peaches, Kings Of Convenience. Periodevis har hun vært en del av indiebandet Broken Social Scene, men de siste årene har hun fått absolutt mest oppmerksomhet for soloskivene. Det tredje albumet, The Reminder fra 2007, var et gjennombrudd hjemme i Canada og internasjonalt. Hun fulgte opp på stekt vis med Metals i 2011. Nå er forventingene høye og vi føler oss sikre på at Feist vil innfri med mer stemningsfull og småmelankolsk pop.</p>\n<p><a href=\"https://www.facebook.com/feist/?fref=ts\">www.facebook.com/feist/</a></p>\n<p><a href=\"http://www.listentofeist.com/\">www.listentofeist.com</a></p>\n"}},"pageContext":{"isCreatedByStatefulCreatePages":false,"id":"8b925f03-8b2e-5c19-95b0-74898fe0ef9b"}}