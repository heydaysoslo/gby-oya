{"data":{"wordpressPost":{"wordpress_id":180,"title":"Øya med egen fest i Berlin 15. april","excerpt":"<p>Fredag 15. april presenterer Øyafestivalen og Music Export Norway en helaften med tre norske band på en av Berlins heiteste klubber. I tillegg til konserter med Razika, Kakkmaddafakka og Pow Pow, blir det fete DJ-sett med Karrera Klub og Trashpop. Moroa finner sted på Magnet Club.<br />\nbilde: Razika</p>\n","content":"<p>Øyafestivalen har i samarbeid med Music Export Norway tidligere arrangert en rekke kvelder med norske artister i London, New York og Austin. Nå tar vi med norske artister til Berlin for første gang. Blant artistene som har fått spille for et stort utenlandsk publikum under våre arrangementer tidligere er Datarock, Casiokids, Ida Maria, Shining, Hanne Hukkelberg, Team Me og Lucy Swann. </p>\n<p>Kakkmaddafakka<br />\nKakkmaddafakka fra Bergen er begeistra for alt fra hiphop og funk til rock og indie. Dette skinner igjennom i musikken deres. Bandet har utallige ganger bevist at det er på scena de hører hjemme, for de kommer med en festgaranti. De ga nylig ut sitt andre album, kalt Hest.<br />\nhttp://www.myspace.com/kakkmaddafakka</p>\n<p>Razika<br />\nEt av årets heiteste platedebutantnavn er Razika. De lager spenstig skapop, med tekster på norsk og engelsk. Rough Trade beskrev Razika slik: ”It’s a sound that speaks of pre-internet basement parties, raiding charity shop bins for threads to impress someone no good for you and living each day like it’s the last one of summer”.<br />\nhttp://www.myspace.com/razika</p>\n<p>Pow Pow<br />\nInstrumentalbandet Pow Pow overbeviste virkelig med utgivelsen av albumet Last Days On Earth i 2010. Bandet er inspirert av like deler elektronika, post-rock og kraut. Resultatet er organisk, spennende og moderne. Natt &#038; Dag skrev i høst: ”Du vil danse, du vil feste og du vil sveve etter å ha hørt på The Last Days on Earth”.<br />\nhttp://www.myspace.com/powpow2</p>\n<p>Venue:<br />\nMagnet Club<br />\nFalkensteinstr 48<br />\n10997 Berlin<br />\nDøren åpner 22.00</p>\n","date":"2011-03-25T10:08:00.000Z","featured_image":null,"translations":{"nb":{"url":"/2011/03/25/aya-med-egen-fest-i-berlin-15-april/"},"en":null}}},"pageContext":{"isCreatedByStatefulCreatePages":false,"id":"953df206-c1b3-59a5-8b19-cebe0e5264de","locale":"nb"}}