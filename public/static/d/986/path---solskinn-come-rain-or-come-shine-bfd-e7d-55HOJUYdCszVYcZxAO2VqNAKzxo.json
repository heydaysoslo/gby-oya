{"data":{"wordpressPost":{"title":"Solskinn &#8211; come rain or come shine","date":"9th August 2013","content":"<p>Solskinnspatruljen har ett mål for øyet &#8211; å skape god flyt i festivalavviklingen. Dette gjør de ved å bidra til at alle frivillige under årets festival får i seg nok vann, snacks, frukt &#8211; og ikke minst godt humør. Vi snakket med Solskinnsfrivillige Adrian som skisserte en vanlig arbeidsdag for de blomsterkledde smilende menneskene som haler en gammel avistralle etter seg, fylt til randen av godsaker.</p>\n<p>&#8211; Det går i all hovedsak ut på å gi de andre frivillige frukt, vann og kaffe. Dessuten er vi både hyggelige og morsomme. Vi prøver å lage solskinn og god stemning. Og har det veldig gøy selv mens vi gjør det.</p>\n<p>Det er tilsynelatende ingen stor oppgave å håndtere for Adrian.</p>\n<p>&#8211; Det er så lett! Vi har så morsom jobb, som egentlig bare går ut på å gi folk det de vil ha. Og alle blir så glade når de ser oss, og da er det enkelt å være glad tilbake. Det er deilig å jobbe et sted som tillater at en av hovedoppgavene er å tulle med folk.</p>\n<p>&#8211; For eksempel besøkte vi de som har som ansvar å sortere alt søppelet. Og da skjønner jo vi at vi har en drømmejobb! Derfor blir vi ekstra glade når vi ser at besøket vårt bidrar til å gjøre dagen deres mye bedre.</p>\n<p><em>Hva har du sett under årets festival, og hva ser du frem til å se?</em></p>\n<p>&#8211; Jeg har sett Cat Power, Kendrick Lamar og Rodriguez, og senere skal jeg se Kraftwerk og Honningbarna.</p>\n<p>&nbsp;</p>\n"}},"pageContext":{"isCreatedByStatefulCreatePages":false,"id":"c11454a4-34f1-566b-8fe9-6df7c4f1f574"}}