{"data":{"wordpressPost":{"title":"Vernissage på Sjøsiden","date":"12th August 2009","content":"<p>I fjor inviterte Øyafestivalen fotograf Halina Zofia Sjuve til å lage et fotoprosjekt. Resultatet har fått tittelen (fireworks) og presenteres ved Sjøsiden-scenen tirsdag klokka 16.45. </p>\n<p>Serien er en del av et pågående fotoprosjekt inspirert av den nevrologiske tilstanden synestesi.</p>\n<p>Synestesi skyldes en krysskobling i hjernen som gjør at stimulering av én sans kan føre til opplevelser i de andre sansene. Personer med synestesi kan for eksempel smake berøringer og høre farger. Dette prosjektet utforsker muligheten til å fremstille lyd abstrakt gjennom bilder.</p>\n<p>Alle motiv er fra kveldskonserter på fjorårets festival. Titlene er sangtitler fra det bandet som spilte da bildet ble tatt.</p>\n<p>Bildene er til salgs i 100×70 cm for 3500 kroner per stk.</p>\n"}},"pageContext":{"isCreatedByStatefulCreatePages":false,"id":"6261d146-f180-590b-a019-d4652a93b945"}}