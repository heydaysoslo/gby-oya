{"data":{"wordpressPost":{"title":"Øya som knutepunkt","date":"7th October 2015","content":"<p>Øyafestivalen tok på seg oppdraget som knutepunktfestival i 2008 og har siden den gang jobbet for å iverksette tiltak og utføre tjenester for andre festivaler i både inn- og utland, som ivaretar knutepunktoppdraget ved å realisere og videreutvikle prosjekter som tidligere ikke har vært økonomisk forsvarlige å gjennomføre. Knutepunktmidlene har sørget for en mer stabil plattform og langsiktighet for den videre planleggingen av prosjektene.</p>\n<div><strong>Her er noen av de viktigste prosjektene og tiltakene som har vært en del av vårt knutepunktoppdrag.</strong></div>\n<div></div>\n<div>&#8211; Vi har utvidet vår internasjonale satsing og jobbet for å fremme norsk musikk i utlandet gjennom flere store arrangementer i viktige musikkbyer rundt i verden.</div>\n<div></div>\n<div>&#8211; Vi har i tillegg forsterket vårt arbeid med Øya International, som har bygget seg opp til å bli en av de viktigste nettverksplattformene for norsk musikkeksportbransje.</div>\n<div></div>\n<div>&#8211; Vi har satset på kompetansebygging internt i festivalen, og arbeidet med kompetanseutveksling og ‐overføring med andre festivaler og arrangører både i Norge og utlandet, med spesiell vekt på områdene booking, miljø, sikkerhet og frivilligorganisering.</div>\n<div></div>\n<div>&#8211; Med det nylig opprettede festivalseminaret møtes festivalarrangører fra hele landet for faglig påfyll.</div>\n<div></div>\n<div>&#8211; Med Øya Ung har vi gjennomført et løft for det manglende konserttilbudet for ungdom i hovedstaden og startet opp et samarbeidsprosjekt med musikkelever i videregående skole for å gi dem faglig opplæring og praksis med å arrangere ungdomskonserter &#8211; av ungdom, for ungdom.</div>\n<p>Knutepunktmidlene har ikke blitt benyttet som et konkurransevridende element i bookingen av større artister, men vi har etablert en ekstra scene som gir oss rom til å presentere nye og grensesprengende artister som normalt sett ikke ville ha fått muligheten til å opptre for et såpass stort publikum i Norge.</p>\n<p>Øyafestivalen er avhengig av prosjektmidler for å sikre videreføringen av disse og flere andre tiltak som kommer både festival- og musikknorge til gode, også i fremtiden.</p>\n<p>foto Pål Bellis</p>\n","wordpress_id":13141,"translations":{"nb":{"url":"/2015/10/07/oya-som-knutepunkt/"},"en":null}}},"pageContext":{"isCreatedByStatefulCreatePages":false,"id":"6cbd4b45-208a-50ec-b88b-823670aa45e2","locale":"nb"}}