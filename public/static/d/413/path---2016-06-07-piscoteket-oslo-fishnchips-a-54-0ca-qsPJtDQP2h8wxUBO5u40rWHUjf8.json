{"data":{"wordpressPost":{"title":"Piscoteket + Oslo Fish&#8217;n&#8217;chips","date":"7th June 2016","content":"<p>&nbsp;</p>\n<p><span style=\"font-weight: 400\">Blant årets nye mataktører finner du to av byens mest fiskete restauranter: </span><b>Piscoteket</b><span style=\"font-weight: 400\"> og </span><b>Oslo Fish&#8217;n&#8217;Chips</b><span style=\"font-weight: 400\">. Mens den ene inntok gatematens episenter i Torggata med en high brow peruviansk restaurant i fjor, sprøytet den andre liv i en av byens mest forsømte gater &#8211; øvre Trondheimsveien &#8211; da de åpnet en ordentlig nabolagsbar med Oslo Fish´n´Chips på kjøkkenet i vinter. </span></p>\n<p><span style=\"font-weight: 400\">På Piscoteket kombinerer de det beste fra to verdener: moderne peruvianske smaker med norsk fisk og sesongbaserte råvarer. Dette er byens første peruvianske restobar, og til Øya tar de med seg to retter som er blitt favoritter både blant gjester og ansatte; en klassisk ceviche og en quinoasalat.<br />\n</span><br />\n<span style=\"font-weight: 400\">Oslo Fish´n´Chips har oppgradert hele Carl Berner-området med det nye stedet Pøbberiet, som fokuserer på tradisjonell og moderne britisk pubmat. De bruker linefisket, norsk torsk og dobbeltfriterte chips. På Øya serverer de ølmarinert torsk og tradisjonell tartarsaus, samt en vegansk Curry&#8217;n&#8217;Chips med bakt løk, hvitløk og eple. </span></p>\n","wordpress_id":14052,"translations":{"nb":{"url":"/2016/06/07/piscoteket-oslo-fishnchips/"},"en":null}}},"pageContext":{"isCreatedByStatefulCreatePages":false,"id":"3efefb49-b2fe-5fe4-82a4-50d436e683ce","locale":"nb"}}