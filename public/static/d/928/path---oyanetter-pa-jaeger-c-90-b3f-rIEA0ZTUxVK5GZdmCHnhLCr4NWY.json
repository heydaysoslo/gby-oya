{"data":{"wordpressPost":{"title":"Øyanetter på Jaeger","date":"27th June 2018","content":"<p>Øyanatt på Jaeger</p>\n<p><strong>ONSDAG 8. AUGUST &#8211; Untzdag X Metalheadz [Diskon // Metalheadz]</strong></p>\n<p>Metalheadz &#8211; Ed Rush // Lenzman // DJ Subway</p>\n[Gården]\n<p>Steele Bonus // Øyvind Morken</p>\n<p>Kl.23:00-03:00 150kr med Øyapass/200kr uten festivalpass ID.20 år</p>\n<p>&nbsp;</p>\n<p>Denne onsdagen er for musikkelskeren som vil har litt mer utfordrende takter.</p>\n<p>Det blir drum &amp; bass-fest i samarbeid med Metalheadz i kjellern med Ed Rush, Lenzman og Norske DJ Subway.  Oppe i bakgården kommer Steele Bonus og Øyvind Morken gjester.</p>\n<p>&nbsp;</p>\n<p>Ed Rush</p>\n<p>Ed Rush, som egentlig heter Ben Settle, er en katalysator innen drum &amp; bass. Han har hatt tilknytninger til Metalheads siden den gyldne tiden innen drum &amp; bass på midten av 90-tallet.  Med over 25 års erfaring er Ed Rush kanskje mest kjent som en av skaperne av neurofunk og techstep, to viktige nisjer innen drum &amp; bass. Etter sin tid med No-U-Turn, startet han Ed Rush i samarbeid med Optical. Duoen lagde noen album, som nå ansees som klassikere; Wormhole og The Creeps (Virus Recordings). Med dette tok de den komplekse musikksjangeren, og destillerte sounden til et energisk dansegulvvennlig mesterverk. Lydbildet var preget av den nye studiotekhologien som fortsatt høres futuristisk ut idag. Sounden tok av i hele verden og fikk et sterkt fotfeste her i Norge. Ed Rush er godt kjent for å være en dyktig og energisk platerytter, som er viden kjent for å ha spilt på alle de store festivalene verden rundt. Det bør også nevnes at han har også gitt ut på Goldie´s Metalheadz og hos Grooveriders Prototype Recording.</p>\n<p>&nbsp;</p>\n<p>Lenzman</p>\n<p>Lenzman er kjent som en av de skarpeste DJs innen drum &amp; bass. Lenzman er i fra Amsterdam og har lenge vært del av scenen i over 10 år. Han er kjent for å spille det som i dag kalles liquid funk. I 2014 kom debutalbumet Looking At The Stars. Han har en rekke utgivelser på Metalheadz. C.I.A og andre kjente selskaper.</p>\n<p>&nbsp;</p>\n<p>DJ Subway</p>\n<p>DJ Subway, også kjent som Anwar Bitar, varmer opp kvelden. Han er en av Oslos mest kjente D&amp;B-fantaster og kanskje Oslos hyggeligste DJ. Han har stått for D&amp;B-kvelder på The Villa og Sikamikaniko, samt gjestet Jaeger flere ganger siden starten.</p>\n<p>&nbsp;</p>\n<p>Steele Bonus</p>\n<p>Steele Bonus er fra Australia, men har base i Amsterdam. Denne kvelden joiner han Øyvind Morken for et 5 timers back2back-sett ute i bakgården til Jaeger på Øyanatt. Steele slapp i 2017 en brilliant samler på Efficient Space, under navnet OZ Waves. Han har også gjort design for labels som Music From Memory, Efficient Space, Lullabies For Insomniacs, Safe Trip og Knekelhuis. Bonus og Morken kommer til å diske opp episk stemning basert på emosjonell synthpop, new beat, electro, proto-house, techno og annet kosmisk virrvarr denne Untzdagen.</p>\n<p>&nbsp;</p>\n<p>Øyvind Morken</p>\n<p>Untzdag har vært et fast innslag på Oslos klubbscene siden 2012 med Øyvind Morken og hans utvalg av de beste platene verden har å tilby, fra balearic til afro, disco til house, electro til techno. Som affiliert med L.I.E.S records og sjef i eget plateselskap, Moonlighting, har Morken en egen evne til å lese publikum og å slå til med låter som andre DJer kanskje vegrer seg for å spille. Med jevnlige besøk av internasjonale DJer er Untzdag for de seriøse clubbingentusiastene som ikke vil vente til helgen for å danse fra seg! Øyvind Morken har ofte støvete hender på en onsdag ettermiddag, etter å ha gravd frem spennende plater som andre kan ha gått glipp av. Hvert sett han spiller overrasker, og som Øyvind selv sier ”Jeg planlegger ingenting, jeg bare prøver å følge med på stemningen på dansegulvet”.</p>\n<p>&nbsp;</p>\n<p><strong>TORSDAG 10. AUGUST &#8211; Retro X Ironi</strong></p>\n[Diskon]\n<p>Bjarki // Charlotte Bendiks</p>\n[Gården]\n<p>Sassy J // Daniel Gude</p>\n<p>Kl.23:00-03:00 150kr med Øyapass/200kr uten festivalpass ID.20 år</p>\n<p>&nbsp;</p>\n<p>Denne torsdagen samler vi kreftene  fra Daniel Gudes Retro- og Charlotte Bendiks Ironi-konsept, og lager en dynamisk fest. Denne kvelden gjester Islands mest spennende technoartist Bjarki i Diskon og i bakgården kommer Sassy J med sine soulful beats.</p>\n<p>&nbsp;</p>\n<p>Bjarki</p>\n<p>Vi har gleden av å ha booket en av Nordens kuleste artister Bjarki til Jaeger. Han har de siste årene blitt en av Islands mest kjente elektronikaartister. Bjarki ga først ut musikken sin på Nina Kraviz’ Trip Label i 2014 med Arthur And The Intergalactic Whales som blant annet inneholdt undergrunnslåta I Wanna Go Bang.  Denne låten ble varmt mottatt av DJs verden rundt. Etter å turnert kloden rundt på de store klubbene kom albumet Б ut i 2015 og kort etter kom Lefthanded Fuqs og Æ. Bjarki henter inspirasjon fra IDM, jungle, breakbeat, og ravemusikk som han gjenskaper på en innovativ og smakfull måte. I 2017 startet han sitt eget plateselskap bbbbbb. Vi gleder Oss.</p>\n<p>&nbsp;</p>\n<p>Sassy J</p>\n<p>Sassy J er en artist fra Sveits som gir ut på The Trilogy Tapes og er resident på klubben Patchworks i Zurich. Sassy J er kjent for sine sjelfulle beats og grooves. Hun har spilt på anerkjente festivaler som Sonar Barcelona og Giles Peterson Worldwide festival i Frankrike.</p>\n<p>&nbsp;</p>\n<p>Charlotte Bendiks</p>\n<p>Vi får også besøk fra vår kjære Charlotte Bendiks denne Øyanatta. “Tromsøs viktigste DJ” var blant lovordene som beskrev henne i en festivalguide i fjor. Vi kan ikke si noe annet og vi gleder oss til å ha henne tilbake etter at hun tatt turen til Kina og Japan. I år har hun gitt ut Hidden Tracks på Comeme-etiketten, lagd mikser for Dekmantel, Comeme og Jaegers egen Æ-mix. Charlotte er resident på Jaegers Ironi-kvelder.</p>\n<p>&nbsp;</p>\n<p>Daniel Gude</p>\n<p>Retro-resident Daniel Gude aka DJ Nuhhh, varmer opp med gamle house- og disco-perler fra Paradise Garage-tida. Gude er en ekte ildsjel i Oslos DJ- og musikkscene, med en mannsalder bak platespillerne. I år finner du Daniel Gude i HiFi Klubben på onsdagen. Vi gleder oss veldig til å kunne invitere til en ekte Retro-kveld ala Dj Nuhhh med noen ekstremt spesielle gjester.</p>\n<p>&nbsp;</p>\n<p><strong>FREDAG 10. AUGUST &#8211; Frædag X Filter Musikk</strong></p>\n[Discon // Filter Musikk]\n<p>Kobosil // Etapp Kyle</p>\n<p>&nbsp;</p>\n[Gården]\n<p>g-HA &amp; Olanskii // Celius // Oskar Pask // Olefonken // Ricky Late</p>\n<p>Kl.23:00-03:00 150kr med Øyapass/200kr uten festivalpass ID.20 år</p>\n<p>&nbsp;</p>\n<p>Det har blitt tradisjon på Jaeger at på fredagen fyller vi kjelleren med samtidens råeste techno. I år lager vi fest sammen med Oslomusikkinstitusjonen Filter Musikk, hvor to av Tysklands mest spennende artister, Kobosil og Etapp Kyle, kommer for å spille. De to artistene har til felles at de gir ut musikk på Ostgut Ton og er residents på den myteomspunne klubben Berghain i Berlin.</p>\n<p>&nbsp;</p>\n<p>Kobosil</p>\n<p>Kobosil har flere utgivelser på Ostgut Ton, U-Ton, MDR og sin egen etikett R-Label Group, og har i løpet av de siste årene seilt opp som en av de fremste technokometene. Albumet We Grow You Decline, som kom i fjor, er et av våre favorittalbum på Jaeger, med dronete atmosfæriske lydbilder kombinert smakfullt med techno. Røft og mørkt er bare starten på hva som kan forventes denne kvelden.</p>\n<p>&nbsp;</p>\n<p>Etapp Kyle</p>\n<p>Etapp Kyle er fra Ukraina og bor i Berlin. Vi ble først kjent med han da han steppet inn for Marcel Fengler på Ostgut Tons Zehn-turneen for et par år siden, og vi har fulgt med siden. Etapp Kyle har blant annet gitt ut på Ben Klocks Klockworkslabel.</p>\n<p>&nbsp;</p>\n<p>g-Ha &amp; Olanskii</p>\n<p>Kveldens hosts er den norske DJ-duoen g-Ha &amp; Olanskii.</p>\n<p>Duoen er kjent som residents på Sunkissed, Footfood, og Jaeger, og bak spakene på store klubber som Fabric, Panorama Bar, Robert Johnson og festivaler som Into the Valley. Videre har de gitt ut flere mix-CDer, som har satt norsk house og disco på kartet verden over. De var sist sett på Jaeger med to sterke mikser for Boiler Room. Ikke minst har de vært to av de viktigste personlighetene til å skape et klubb-Oslo som aldri har vært bedre!</p>\n<p>&nbsp;</p>\n<p>R.L.O.O.C</p>\n<p>Ricky Late, Oskar Pask, Olefonken og Celius varmer opp bakgården. To av gutta er kjent som en del av Skranglejazz-crewet som i det siste har vokst frem som et folkefestfenomen i Oslo. Ricky Late og Olefonken er de første DJ som spilte på Jaeger og har holdt koken siden første låt.</p>\n<p>&nbsp;</p>\n<p><strong>LØRDAG 11 AUGUST &#8211; Nightflight x Affirmative Action</strong></p>\n<p>150kr med Øyapass/200kr uten festivalpass</p>\n[Discon]\n<p>MC Kaman</p>\n<p>&nbsp;</p>\n[Gården]\n<p>Avalon Emerson // Karima F</p>\n<p>Kl.23:00-03:00 150kr med Øyapass/200kr uten festivalpass ID.23 år</p>\n<p>&nbsp;</p>\n<p>To av de tøffeste damene tar over bakgården denne lørdagen. Amerikanske Avalon Emerson spiller sammen med resident Karima F. Avalon Emerson lager kickass house, som kan få et hvert dansegulv til å skjelve.</p>\n<p>&nbsp;</p>\n<p>Avalon Emerson</p>\n<p>Avalon Emerson kunne fått en strålende karriere som softwareutvikler, men skjebnen ville det annerledes med den San Francisco-fødte DJen og produsenten. Nå bosatt i Berlin, har hun på kort tid blitt et navn som tilsynelatende er på alles lepper.</p>\n<p>&nbsp;</p>\n<p>Emerson har gjestet det populære radioprogrammet Tim Sweeney’s Beats In Space, spilt på Boiler Room, og i sommer ble hun invitert av kred-etiketten Leisure System til å spille avslutningssettet på Panorama Bar – det vil si megamilepæler å regne sett gjennom en DJs briller.</p>\n<p>&nbsp;</p>\n<p>Med hennes forkjærlighet for rotarymiksere og vill isolatorjokking, à la Joe Claussell, beskrives DJ-settene hennes som både fremtidsrettet og tro mot old-school amerikansk DJing. Musikken hun produserer selv er i krysningspunktet mellom techno og house, og kan høres på syv fantastiske utgivelser, gitt ut på henholdsvis Whities, Spectral Sound, Spring Theory og Icee Hot.</p>\n<p>&nbsp;</p>\n<p>Karima F</p>\n<p>Norsk-algeriske Karima F ble flasket opp på disco og startet sitt DJ-virke under kunstutdanning i Malmø. Etter retur til Oslo ble hun resident på klubben Jaeger, og spilte der ukentlig i to år. I løpet av disse aktive årene akkumulerte hun stadig mer musikk og fant sin sæergne stil – såkalt current underground; housemusikk som er like inspirert av Chicago house og Detroit techno som Storbritannias rikholdige elektroniske arv – og det ledet til internasjonale bookinger.</p>\n<p>&nbsp;</p>\n<p>I dag driver Karima F det nye labelet Schlosss Records sammen med Ida Ekblad. Hun har spilt på flere av Europas beste klubber, deriblant sagnomsuste Panorama Bar i Berlin. I tillegg til å være DJ har hun gjort seg bemerket som musikk- og kulturjournalist i flere norske medier, blant annet Natt&amp;Dag, Aftenposten K, og D2. Hun programmerer en klubbkveld på The Villa, der blant andre Courtesy, Honey Dijon, Shanti Celeste, Matt Karmil og Joy Orbison har stått på plakaten, og hun bistår også Øyafestivalen med booking. Fra sensommeren tar hun opp residency på Jaeger igjen og kan dermed oppleves bak platespillerne der på jevnlig basis.</p>\n<p>&nbsp;</p>\n<p>MC Kaman</p>\n<p>MC Kaman spiller lettkledd pop og Billboard-hits nede i diskon, og er den ukronede pop-DJ-kongen i Oslo.</p>\n<p>&nbsp;</p>\n<p>OM ØYANATT: Øyanatt er konserter og klubbkonsepter rundt omkring i Oslo sentrum etter at Tøyenparken stenger 23.00. Dette er altså en glimrende mulighet til å ta med seg den gode festivalstemninga inn i byen etterpå. Øyanatt lages i samarbeid med de beste arrangørene og klubbene i Oslo. Grunnet varierende forutsetninger og behovet for at arrangørene skal få disse konsertene/klubbkonseptene til å gå rundt på egenhånd, gjør det ikke mulig å inkludere Øyanatt i festivalpasset. Gyldig Øya-billett til den aktuelle dagen (evt ukespass) gir rabatt på Øyanatt-arrangement.</p>\n"}},"pageContext":{"isCreatedByStatefulCreatePages":false,"id":"03dfc465-639e-56ef-aee9-7c4780655759"}}