{"data":{"wordpressPost":{"title":"Kamai + Texas Barbecue Cafè til Øya","date":"6th June 2016","content":"<p>&nbsp;</p>\n<p><span style=\"font-weight: 400\">Nykommeren </span><b>Kamai</b><span style=\"font-weight: 400\"> i Korsgata kombinerer høyt og lavt på kjøkkenet: fingerslikkende god, asiatisk gatemat i kafeen ut mot gata; med sushi, bao og sommerruller &#8211; og en sofistikert koreansk-peruviansk restaurant i bakgården. I år kommer de på Øya med sine gatematfavoritter; den kinesiske, dampede risbollen kalt bao med og uten kjøttfyll, og makiwraps. </span></p>\n<p><span style=\"font-weight: 400\">De av dere som av og til forlater ring 2 til fordel for villmarken utenfor, har kanskje besøkt</span><b> Texas Barbecue Cafè</b><span style=\"font-weight: 400\"> på Stabekk stasjon. De serverer det vi mener er den beste texanske BBQen på denne siden av dammen, og tar med seg de langtidsstekte lekkerbiskenene sine til Øya. Her finner du BBQ-brisket med coleslaw, chili sin carne, sørstatskjeks og grillede maiskolber. </span></p>\n<p><span style=\"font-weight: 400\">Fra sin nydelige kafé på DogA har </span><b>Funky Fresh Foods</b><span style=\"font-weight: 400\"> de siste årene egenhendig hevet nivået på kjøttfri mat i Oslo &#8211; og i år har de ny kokk og ny meny. Den veganske kafèen har vært med oss på Øya i noen år, og er tilbake i år med sin versjon av det som kanskje er verdens beste sandwich: den vietnamesiske bánh mì. Nam!<br />\n</span><br />\n<span style=\"font-weight: 400\">Følg med resten av uka for flere menyslipp! </span></p>\n"}},"pageContext":{"isCreatedByStatefulCreatePages":false,"id":"b6257e24-ea3d-511a-9713-9377dbbce5e0"}}