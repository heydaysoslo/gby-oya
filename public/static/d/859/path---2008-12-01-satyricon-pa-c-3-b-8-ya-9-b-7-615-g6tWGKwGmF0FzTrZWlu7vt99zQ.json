{"data":{"wordpressPost":{"title":"Satyricon på Øya","date":"2008-12-01T12:10:00.000Z","content":"<p>Det ser ut til at Øyafestivalen har en fantastisk tillit blant folk der ute. På omtrent 100 minutter ble billettene i julekampanjen raska vekk fra Billettservice sine sider, av et Øyapublikum som valgte å sikre seg neste års festivalpass til en litt billigere penge. Det betyr at vi ikke bare solgte ut kampanjen imponerende fort, men at vi slo alle tidligere rekorder (!). Nå har folk begynt å kjøpe ordinære festivalpass til neste års musikkfest i Oslo. </p>\n<p>Vi har allerede neste artist på plass i programmet. De ukronede metalkongene i Satyricon skal spre vrede og gromlyd i Middelaldreparken i august. Det blir altså stadig flere gode grunner til å kjøpe festivalpass.</p>\n<p>Fra nå av vil festivalpass til ordinær pris være i salg hos Billettservice.no og på telefon 815 33 133. Disse koster 1850,- + avgifter på 60,- og dekker fire dager i Middelalderparken og Klubbdagen tirsdag 11. august. Festivalpassene er våre mest populære billetter og har de siste årene vært utsolgt flere måneder før festivalen. Du kan selvsagt håpe at nissen kommer med en billett til deg eller du kan sikre deg hele herligheten allerede nå. Snart vil enda flere navn være på plass og du kan glede deg til å se sommerens fyldigste og beste festivalprogram bygges.</p>\n<p>SATYRICON<br />\nSatyricon har de siste ukene blitt omfavnet av blant annet britiske, amerikanske og svenske musikkmedier. Bandet har nemlig prydet forsiden av Kerrang, Terrorizer og Metal Maniacs etter slippet av skiva The Age of Nero i november. I tillegg kan de nå bade i sterke anmeldelser av dette nye mesterverket. De har levert nok en solid mengde dynamisk og mørk metal, som vil være i stand til å sende frysninger nedover ryggsøyla til gamle og nye fans. Innspillingene er gjort i samarbeid med den anerkjente produsenten og teknikeren Joe Barresi (Tool, Queens of the Stone Age, Melvins, Clutch m.fl.).  I august fremfører de dette og et utvalg gamle, hardtslående høydepunkter i Middelalderparken. Med en platekatalog som teller skiver som Rebel Extravaganza, Volcano, Nemesis Divina og Now, Diabolical er det duket for utallige kraftsalver fra et av landets viktigste band de siste 10-15 årene. Sammen har de to kjernemedlemmene Frost og Satyr klart å videreutvikle black metal på en eksemplarisk måte og samtidig skaffet seg fans utenfor det tradisjonelle metalpublikummet. Innen de ankommer Øyafestivalen vil Satyricon ha brukt mye av tiden sin på utenlandsturnéring, for nok en gang å bekrefte sin posisjon som et av verdens mest spennende og ambisiøse ekstremmetalband. Vi lover at gjengen som spiller i Middelalderparken byr på noe av det fremste innen aggressiv, voldsom og svart rock. Med andre ord en ny mørketid med et befriende hardkjør av ører, kropp og hjerne. Spenn på deg naglene og kom deg ut i sensommersola!</p>\n<p><a href=\"http://www.myspace.com/satyricon\" target=\"_blank\">MYSPACE</a></p>\n<p>De canadiske punkpøblene Fucked Up gjesta Oslo lørdag i forbindelse med Øya Open på Garage. Se vokalist Damian ”Pink Eyes” Abraham annonsere Satyricon på Øya TV.<br />\n<a href=\"http://vids.myspace.com/index.cfm?fuseaction=vids.individual&#038;videoid=47495539\" target=\"_blank\">MYSPACE</a><br />\n<a href=\"http://vimeo.com/2386170\" target=\"_blank\">VIMEO</a><br />\n<a href=\"http://www.youtube.com/watch?v=bsuL6DL7Skg\" target=\"_blank\">YOUTUBE</a></p>\n","wordpress_id":653,"translations":{"nb":{"url":"/2008/12/01/satyricon-pa-%c3%b8ya/"},"en":null}}},"pageContext":{"isCreatedByStatefulCreatePages":false,"id":"9ddd12bb-417d-57c4-bcfe-0a2ba24453d3","locale":"nb"}}