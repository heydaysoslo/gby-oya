{"data":{"wordpressPost":{"title":"Øya Open med Cloud Nothings 16. mai","date":"28th February 2012","content":"<p>Et av vinterens aller sterkeste album er Attack On Memory av amerikanske Cloud Nothings. 16. mai presenterer Øyafestivalen, Spoon Train og Revolver bandet i kjelleren på sistnevnte sted.</p>\n<p>&nbsp;</p>\n<p>Cloud Nothings er opprinnelig musikkprosjektet til Dylan Baldi fra Cleveland. 21-åringen har i løpet av kort tid fått et fantastisk grep på indierock, punk og powerpop. Etter å ha gitt ut en samler med tidlig materiale i 2010, albumdebuterte han i fjor med ei fantastisk kraftpopskive, som for enkelthets skyld het Cloud Nothings. I januar fulgte han opp med Attack On Memory og det var tydelig at Baldi må forberede seg på en helt ny type oppmerksomhet. Skiva ble til med legenden Steve Albini som hjelpemann i studio (Big Black, Rapeman; Shellac og produsent/tekniker for alt fra Pixies til High On Fire). Attack On Memory viser at Cloud Nothings ikke lenger bare vil lage skurrete, sjarmerende poplåter på 2-3 minutter. Den er kanskje litt mørkere enn tidligere utgivelser, men gnisten og energien er absolutt i behold. Baldi har valgt å spille inn sammen med livebandet denne gangen, i stedet for å traktere alle instrumenter sjøl.</p>\n<p>&nbsp;</p>\n<p>Lydverket ga 6 på terningen:</p>\n<p>&#8211;          Cloud Nothings har levert et melodisterkt, egenartet og fandenivoldsk praktverk.</p>\n<p>&nbsp;</p>\n<p>Vi har merka oss at flere og flere nordmenn er nysgjerrige på bandet, og gleder oss til en energisk og tettpakka kveld med Cloud Nothings i kjelleren på Revolver. For en fantastisk oppvarming til nasjonaldagen!</p>\n<p>&nbsp;</p>\n<p><a href=\"http://www.myspace.com/cloudnothings\" target=\"_blank\">www.myspace.com/cloudnothings</a></p>\n<p>foto: Gemma Harris</p>\n"}},"pageContext":{"isCreatedByStatefulCreatePages":false,"id":"ab1f2aeb-09c0-5863-a330-b4f120e6cb97"}}