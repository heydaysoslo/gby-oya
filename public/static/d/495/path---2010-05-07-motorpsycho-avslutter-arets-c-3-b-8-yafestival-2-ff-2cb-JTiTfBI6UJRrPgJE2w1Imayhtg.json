{"data":{"wordpressPost":{"title":"Motorpsycho avslutter årets Øyafestival","excerpt":"<p>Mange har lurt på hvilken dag Motorpsycho skal spille og nå har nok biter falt på plass hos bookingsjefen til at vi har et svar. Motorpsycho skal spille klassikeren Timothy’s Monster i sin helhet som avslutning på hele festivalen lørdag 14. august. I vår kunne publikum og Motorpsycho-fans stemme fram sin favoritt på Øyas nettsider og bandet lovet å framføre vinnerskiva fra start til slutt. Timothy’s Monster vant med klar margin, flere hundre stemmer foran nummer to. Dermed kan dere se fram til en lang og herlig konsert, basert på en av bandets sterkeste utgivelser og en moderne klassiker.</p>\n","content":"<p>I boka ’1001 album du må høre før du dør’ (2006) ble dobbeltalbumet presentert slik: …Timothy’s Monster var bomben som sprengte alle grenser for hva man kunne tillate seg på et norsk rockalbum.</p>\n<p>’Norsk rocks historie’ (2009) ga Timothy’s Monster denne karakteristikken:<br />\nDobbeltalbumet ble en umiddelbar klassiker, preget av voldsomme ambisjoner, store høyder, dype daler og selvsikker kraft.</p>\n<p>Lørdag 14. august spiller også blant andre Paul Weller, Local Natives, Lillebjørn Nilsen, Big Boi, Converge, Invasion, Tony Allen og The xx.</p>\n<p>Billettsalget til årets festival går så det suser. Enten du ønsker å oppleve hele herligheten med 80 band i Middelalderparken og minst like mange på Klubbdagen, eller du vurderer å besøke festivalen kun et par av dagene, kan det være lurt å kjøpe billetter snart. I løpet av den neste uka slippes det flere navn til årets Øya-program, både norske og utenlandske. Det er stadig større grunn til å glede seg.</p>\n","date":"2010-05-07T08:42:00.000Z","wordpress_id":396,"featured_image":null,"translations":{"nb":{"url":"/2010/05/07/motorpsycho-avslutter-arets-%c3%b8yafestival/"},"en":null}}},"pageContext":{"isCreatedByStatefulCreatePages":false,"id":"ef209e0d-6c4f-57c7-9cbc-38be578f258a","locale":"nb"}}