{"data":{"wordpressPost":{"title":"Klare for å innta Tøyenparken","date":"27th November 2013","content":"<p>Siden vi i august rydda sammen i Middelalderparken for siste gang på en stund, har vi jobba hardt med planleggingen av vårt nye festivalområde i Tøyenparken og omliggende områder. Mye er nå bestemt, men det gjenstår fortsatt justeringer og detaljarbeid. Vi har fått plassert de fire hovedscenene og flere andre nødvendige funksjoner. Ønsket er å lage en like stor festival som vi har arrangert i Middelalderparken, med like mye innhold og like mange publikummere. Festivalområdet vil strekke seg fra inngangspartiet til Tøyenbadet og ned mot Munchmuseet og Botanisk hage. Sjøl mener vi at alt ligger til rette for den beste Øyafestivalen noensinne. Vi har allerede starta å glede oss til å åpne portene 6. august.</p>\n<p>Billettene til Øya 2014 er nå i salg hos Billettservice. Ukespassene, som inkluderer Klubbdagen og fire dager i Tøyenparken, har de siste åra blitt utsolgt allerede i februar. Det kan være lurt å sikre seg ukespass allerede nå.</p>\n<p><a href=\"http://www.billettservice.no/artist/oyafestivalen-tickets/301563\" target=\"_blank\">http://www.billettservice.no/artist/oyafestivalen-tickets/301563</a></p>\n","wordpress_id":8966,"translations":{"nb":{"url":"/2013/11/27/klare-for-a-innta-toyenparken/"},"en":null}}},"pageContext":{"isCreatedByStatefulCreatePages":false,"id":"2512c400-2116-5687-80ec-0ddf7ad39d41","locale":"nb"}}