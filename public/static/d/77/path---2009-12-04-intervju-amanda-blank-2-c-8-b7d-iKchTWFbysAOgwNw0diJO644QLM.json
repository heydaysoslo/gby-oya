{"data":{"wordpressPost":{"wordpress_id":483,"title":"Intervju: Amanda Blank","excerpt":"<p>Stian fra Furoreiharare.com fikk en prat med Amanda Blank under Øya i august. De ble en hyggelig prat, sjøl om Spank Rock-vennen og hiphop-håpet Amanda ikke var i toppform etter konserten. De prata om hennes nye album, Diplo, Lykke Li, Santogold og selvsagt om konserten hun gjennomførte lørdag ettermiddag på Sjøsiden.</p>\n","content":"<p>av Stian Svehagen</p>\n<p>Amanda Blank var et relativt ukjent navn for undertegnede før denne festivalen. At plata hennes ble sluppet bare uka før årets festival her til lands kan ha noe med saken å gjøre. Skiva spant vi igjennom et par ganger før gigen på lørdagen. En konsert i øsende regnvær men med et sabla godt oppmøte. Amanda Blank ga alt sammen med sine to DJer og stilte i en smekker regnfrakk som ikke dekket så mye mer enn håret. God stemning til tross for dagslys og det nevnte regnværet. Med dette friskt i minnet stakk vi inn på presseområdet og var rett og slett ganske så gira for å møte denne sprudlende damen.</p>\n<p>Vel inne på intervjuområdet gir pressekontakten oss beskjed om at den godeste Amanda føler seg litt «under the weather» som de sier der borte, men at hun gjerne vil prøve å gjøre intervjuet med oss likevel. Makan til dame.</p>\n<p>-Hvordan følte du selv at konserten i dag gikk?<br />\n-Jeg er egentlig kjempefornøyd, synes publikum var veldig «med» og det var veldig god stemning. Det var nesten så vi greide å danse vekk regnet. Eller vi glemte hvertfall været der for en stakket stund.<br />\n-Ja, du hadde jo med deg to DJer som lagde god stemning. Det ble liksom litt annerledes enn det er på skiva. Det ble liksom veldig «live», noe som ikke alltid er den følelsen man sitter igjen med når man snakker om rapkonserter. Er det noe dere har jobbet mye med eller?<br />\n-Både ja og nei egentlig, smiler Amanda. Vi har egentlig ikke bestemt så mye på forhånd, vi har jo en slags settliste men det er på langt nær alltid vi følger den. Det er nesten like morsomt å bare «go with the flow». Det fine med at jeg har med to DJer er at de på en måte spiller litt mot hverandre. Det gjør at jeg alltid må være på tærne og være klar for den beaten de slenger mot meg, ler Amanda.</p>\n<p>Jeg tar et lite øyeblikk og tenker for meg selv at hvis denne dama er «under the weather», som hun jo helt sikkert er, så kan hun greia med å gi alt til journalistene likevel. Man kan bli sjarmert av mindre.</p>\n<p>-Er dere vant til å gjøre sånne konserter som i dag eller blir det mest klubbkonserter?<br />\n-Vi gjør nok absolutt mest klubbkonserter. Der kan du sette stemningen mye mer med lyssetting også blir det jo helt klart mye mer dansing, men likevel så var konserten i dag kjempegøy altså, sier Amanda med et smil som gjør at vi bare må tro på henne. Du kan jo si det sånn at det er litt rart å spille en konsert midt på dagen istedet for å bare kunne danse bort natta etterpå.<br />\n-Du er jo nå aktuell med skiva di, I Love You, men du er jo ikke akkurat noen nybegynner i gamet. Du har jo jobbet mye sammen med Spank Rock for eksempel. Hvordan har overgangen fra gjesteartist til hovedartist vært?<br />\n-Selv så synes jeg vel egentlig ikke at forskjellen er sånn kjempestor, jeg har jo liksom alltid vært meg. Når det er sagt så er det selvfølgelig sykt morsomt å kunne jobbe med sine egne greier, sine egne babyer som man pleier å si. Man får liksom et helt annet eieforhold til det. Likevel så har jo gjesteopptrednene mine på andre sine ting vært med og åpne dørene for denne plata så jeg har egentlig vært i en win-win situasjon.</p>\n<p>-Du har jobbet ganske mye med Diplo på skiva?<br />\n-Ja, eller egentlig ikke. Det er noe alle har valgt å fokusere på, men Diplo har egentlig ikke laget så mye på albumet. Misforstå meg rett, Diplo er en fantastisk produsent og han har laget noen beats for meg, men på albumet har jeg jobbet mest sammen med XXXChange (fra Spank Rock) og Switch (britisk DJ/produsent også kjent som Major Lazer).<br />\n-Hvordan var innspillingen? Er det sånn at dere kommer fram til ting sammen eller kommer du bare inn å legger vokal oppå ferdige tracks?<br />\n-Det har vært litt begge deler faktisk, men sammen med XXXChange lagde jeg ganske mye i studio. Noen nesten ferdige tracks bruker man jo, men det blir alltid litt fram og tilbake. Det er nesten aldri sånn at jeg bare kommer å legger på vokal på noe som er ferdig. Det er jo et samarbeid dette, ler hun.</p>\n<p>-Du har også med svenske Lykke Li på albumet, hvordan skjedde dette samarbeidet?<br />\n-Åh, Lykke Li er fantastisk. Jeg husker faktisk ikke helt hvordan det skjedde, men vi var hvertfall i New York også tror jeg bare at jeg spurte henne om hun ville synge noe på albumet mitt. Heldigvis sa hun ja, også kom hun inn i studioet og gjorde hele greia på ett eneste take, og det var helt fantastisk.<br />\n-Hva med Santogold da, var det på samme måte?<br />\n-Nei, jeg og Santi går faktisk waaaay back, ler Amanda. Vi vokste opp sammen i Philadelphia så vi har egentlig samarbeidet ganske mye opp gjennom årene. Hun er også helt genial, smiler Amanda lurt.</p>\n<p>Da får vi beskjed om at tiden er ute og at Amanda må tilbake til hotellet for å hvile, men vi sier det igjen. Makan til dame. De færreste ville ha giddet å gjøre et intervju med lille Furore i Harare når de føler seg sjuke og slitne. Så vi tar av oss hatten for Amanda Blank. Kanskje hun hadde hørt at vi er de greieste karene i by&#8217;n. </p>\n<p>TEKST Stian Svehagen<br />\nFOTO André Simonsen<br />\n<a href=\"http://furoreiharare.com/\" target=\"_blank\">Furore i Harare</a></p>\n","date":"2009-12-04T09:41:00.000Z","featured_image":null,"translations":{"nb":{"url":"/2009/12/04/intervju-amanda-blank/"},"en":null}}},"pageContext":{"isCreatedByStatefulCreatePages":false,"id":"29bd5a18-e632-537f-8129-fa01addef093","locale":"nb"}}