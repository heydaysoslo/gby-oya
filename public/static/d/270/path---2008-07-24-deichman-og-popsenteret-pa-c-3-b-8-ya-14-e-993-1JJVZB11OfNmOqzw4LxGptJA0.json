{"data":{"wordpressPost":{"title":"Deichman og Popsenteret på Øya","date":"2008-07-24T11:50:00.000Z","content":"<p>*DEICHMAN SATSER PÅ MILJØ PÅ ÅRETS ØYAFESTIVAL 5. &#8211; 9. AUG*<br />\nPå årets Øyafestival 5. &#8211; 9. august kan du låne bøker på Deichmanstanden og møte forfatterne Johan Harstad og Sverre Knudsen, eller slappe av mellom konsertene med en god bok i en sofakrok. Har du ikke lånekort fra før, så kan du registrere deg og få et lånekort der og da. Å låne bøker er miljøvennlig. Som Øyafestivalen er vi selvsagt også Miljøfyrtårn-sertifisert. På Øya lanserer vi en helt ny Fairtrade T-skjorte med motiver av Lars Fiske.</p>\n<p>T-skjortene er Fairtrade-merket, noe som gir deg en uavhengig garanti for at bomullen i dette produktet er handlet etter internasjonale standarder for Fairtrade. Ditt kjøp fører til bedre arbeidsvilkår og tryggere sosiale forhold for småprodusenter og arbeidere i noen av de fattigste deler av verden. Samtidig bidrar du til å beskytte miljøet. (Se www.fairtrade.no). T-skjortene finnes i ulike motiver, farger og størrelser, for både barn og voksne. Se mer på www.deichman.no under Deichmanbutikken!</p>\n<p>Lars Fiske (f. 1966) er tegneserieskaper, illustratør og barnebokforfatter. Høsten 2007 laget han en kreativ illustrasjon av Deichmanske bibliotek. Denne illustrasjonen kan du finne på veggen på Litteraturhuset. Nå kan disse illustrasjonene også pryde deg! T-skjortene er produsert for Deichmanske bibliotek av Bedre! (www.bedrehandel.no).</p>\n<p>LANSERING PÅ ØYA-FESTIVALEN 5.-9. AUGUST &#8211; I SALG I DEICHMANBUTIKKEN FRA 15. AUGUST</p>\n<p>*POPSENTERET VISER UTSTILLINGEN &#8216;ROCKENS PIONERER&#8217; PÅ ØYAFESTIVALEN*</p>\n<p>Popsenteret i Oslo, som er en del av Schous kulturbryggeri, vil også være til stede på årets Øyafestival i form av utstillingen Rockens pionerer. I august er det 50 år siden det første nordiske mesterskap i rock ble arrangert. 10 000 ungdommer fylte Jordal Amfi for å se artister som Per &#8220;Elvis&#8221; Granberg, Smiling Tommy og favoritten Rocke-Pelle (Per Harald Hartvig). Svenske Little Gerhard vant konkurransen, noe som førte til &#8220;alvorlige rock&#8217;n&#8217;roll-opptøyer&#8221;.</p>\n<p>Popsenteret i Oslo presenterer et utvalg av Tore Fredenlunds unike fotografier under årets Øyafestival. Bildene fanger stemningen fra dette historiske arrangementet både på scenen og ute blant publikum, og ikke minst fra kaoset som utartet seg.</p>\n<p>Popsenterets utstilling inkluderer også bilder fra det andre nordiske mesterskapet i rock året etter, da vår egen Roald Stensby vant og ble kronet som hele Nordens rockekonge.</p>\n<p>For mer informasjon, se www.popsenteret.no.</p>\n","wordpress_id":705,"translations":{"nb":{"url":"/2008/07/24/deichman-og-popsenteret-pa-%c3%b8ya/"},"en":null}}},"pageContext":{"isCreatedByStatefulCreatePages":false,"id":"72224f45-d3c2-5880-824c-ac31c60426ce","locale":"nb"}}