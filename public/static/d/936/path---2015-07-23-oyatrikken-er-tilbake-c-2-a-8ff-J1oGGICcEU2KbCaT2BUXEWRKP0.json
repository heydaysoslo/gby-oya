{"data":{"wordpressPost":{"title":"Øyatrikken er tilbake","date":"23rd July 2015","content":"<p>I flere år har Øya hatt stor suksess med en egen trikkekonsert under Klubbdagen. Tidligere har blant andre Bare Egil Band, Thom Hell, Mhoo og Katzenjammer spilt på trikken. Etter et lite opphold er det på tide å få Øyatrikken på sporet igjen, denne gangen med heftig bluesrock av Amund Maarud.</p>\n<p>Trikken vil gå fra Stortorvet kl 17.00 på tirsdag 11. august, og tar følgende runde</p>\n<p><strong>Stortorvet (inne i trikkesløyfa) – Aker brygge – Solli – Frogner – Vigelandsparken – Majorstuen – Briskeby – Slottsparken – Nationaltheatret – Jernbanetorget – Stortorvet (inne i trikkesløyfa).</strong></p>\n<p>Runden skal ta omtrent 45 minutter</p>\n<p>Øyatrikken er et samarbeid mellom Sporveien og Øyafestivalen, og konserten er gratis.</p>\n<p>&nbsp;</p>\n<p><strong>AMUND MAARUD</strong></p>\n<p>Amund Maarud er en av landets fremste bluesartister og gitarister. Han blander blues og rock med annet krydder fra musikkhistorien på en svært smakfull måte. Tidligere i år kom hans mer rockbaserte tredje soloalbum, kalt Volt.</p>\n<p>Bergensavisen har omtalt den nye utgivelsen slik: &#8211;  Inspirert av Jack White, The Raconteurs, Gary Clark jr og ikke minst The Black Keys, river og sliter han i de musikalske fortøyningene. Det er tett, tøft og vakkert.</p>\n<p>Han har spilt på Øyafestivalen tidligere, blant annet med eget band, som en del av duoen Morudes og kvartetten The Grand. Nå skal han vise at han er en fantastisk liveartist inne på en trikk full av Øya-publikum.</p>\n<p><a href=\"http://www.amundmaarud.com/\">http://www.amundmaarud.com/</a></p>\n<p>&nbsp;</p>\n<p>foto: Anne Vesaas</p>\n","wordpress_id":12757,"translations":{"nb":{"url":"/2015/07/23/oyatrikken-er-tilbake/"},"en":null}}},"pageContext":{"isCreatedByStatefulCreatePages":false,"id":"1aeb9739-7c50-5b22-8af0-bfeb892799aa","locale":"nb"}}