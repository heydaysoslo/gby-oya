{"data":{"wordpressPost":{"title":"Slå et slag for miljøet!","date":"10th August 2015","content":"<p><a href=\"http://www.grontpunkt.no/\">Grønt Punkt</a> og prosjektet <a href=\"http://resirkulertlyd.no/\">Resirkulert Lyd</a> inviterer publikum og artister på Øyafestivalen til å spille ping pong for <a href=\"http://www.nu.no\">Natur og ungdom</a>. Lars Lillo Stenberg fra DeLillos er bare en av artistene som stiller opp til kamp.</p>\n<p>For tredje året på rad blir det Ping pong for Natur og Ungdom på Øyafestivalen. For hver artist som stiller donerer Grønt Punkt 1000,- til miljøvernorganisasjonen.</p>\n<p>Kampene finner sted ved infoboden, i midten av Tøyenparken hver ettermiddag, og mellom artistkampene er det også fritt frem for publikum å teste sine egne ferdigheter. Kanskje du til og med ender opp med å spille en kamp mot en av dine favorittartister?</p>\n<p>Følg med på informasjonstavla ved bordtennisbordene eller i Øya-appen for fortløpende informasjon om tidspunkt for artistmatchene.</p>\n<p>Andre artister som slår slaget for Natur og Ungdom er Sauropod, Razika, Honningbarna, Slutface og Oral Bee. Sjekk Øya-appen for den fulle oversikten og følg med på #pingpongfornaturogungdom!</p>\n"}},"pageContext":{"isCreatedByStatefulCreatePages":false,"id":"58e57281-da7e-5dad-8ee8-5b13c2841a1a"}}