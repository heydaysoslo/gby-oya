{"data":{"wordpressPost":{"title":"Under 2000 ukespass igjen &#8211; fire spennende navn","date":"1st February 2012","content":"<p><strong>TAMIKREST (ML)</strong><br />\n<strong>EL DOOM &amp; THE BORN ELECTRIC</strong><br />\n<strong>CHARLES BRADLEY AND HIS EXTRAORDINAIRES (US)</strong><br />\n<strong>YOUNG DREAMS</strong><br />\n<strong>UNDER 2000 UKESPASS IGJEN</strong></p>\n<p>Årets billettsalg har slått alle tidligere rekorder og vi kan allerede nå advare om at det er under 2000 ukespass igjen hos Billettservice. Dette betyr at vi med høy sannsynlighet kommer til å selge ut disse billettene, som dekker Klubbdagen og alle fire dagene i parken, tidligere enn noensinne. I tillegg til ukespass er det dagsbilletter til alle dager i salg hos Billettservice.</p>\n<p>Øyafestivalen har på et tidlig tidspunkt mange store og attraktive navn på plass. Festivalen er for mange også en glimrende mulighet til å skaffe seg nye musikalske favoritter. I dag slipper vi fire navn vi mener flere burde sjekke ut. Kjenner du dem ikke fra før, bør du gripe muligheten på Øya i august.</p>\n<p><a href=\" http://www.billettservice.no/artist/oyafestivalen-billetter/301563 \" target=\"_blank\">www.billettservice.no</a></p>\n<p>&nbsp;</p>\n<p>&nbsp;</p>\n<p><strong>TAMIKREST (ML)</strong><br />\nEtter at Tamikrest møtte medlemmer av Dirt Music på den anerkjente ørkenfestivalen Festival au Desert for noen år siden, starta et nært samarbeid mellom de to banda. Dette resulterte i at musikerne fra Mali bidro på skiva BKO, som kom ut i 2009. Tamikrest fikk i forbindelse med sitt eget debutalbum i 2010 kontrakt med kvalitetsselskapet Glitterhouse. Chris Eckman fra Walkabouts/Dirt Music har produsert deres siste utgivelse, Toumastin (2011). Som det heter i plateselskapets presentasjon av Toumastin, lager den en bro over: «the gap between the African Blues and hypnotic dub, psychedelic funk and an almost supernatural kind of desert garage».</p>\n<p>Tamikrest tilhører tuaregfolket og spiller sin egen variant av tradisjonell musikk, iblanda passende doser rockeinfluenser. De har latt seg inspirere av de noe eldre ørkenbluespionerene Tinariwen, som tilhører samme folkegruppe, i tillegg til vestlige helter som Jimi Hendrix og Bob Marley. Bandets kreative leder hadde kun hørt Tinariwen og tradisjonell musikk, da han for 12 år siden fikk tak i sine første kassetter med vestlig rock. Bandets budskap er preget av borgerkrigen på 90-tallet og tuaregenes situasjon i dag. Musikken til Tamikrest låter omtrent slik man ser for seg et ørkenlandskap; varm, bølgende og støvete. Dette blir et hett og herlig innslag i sommerens Øya-program. Se dem torsdag 9. august.<br />\n<a href=\"http://www.tamikrest.net/en/\" target=\"_blank\">www.tamikrest.net</a></p>\n<p>&nbsp;</p>\n<p>&nbsp;</p>\n<p><strong>EL DOOM &amp; THE BORN ELECTRIC</strong><br />\nEtter mange år som hovedlåtskriver i velkjente Oslo-band som Thulsa Doom og The Cumshots, debuterer Ole Petter «El Doom» Andreassen som soloartist. Debutalbumet kom nettopp og VG kalte det «en infernalsk oppvisning av hardrock-riff og bluesy vokal, konstant overraskende og hodetelefonvennlig». I backingbandet The Born Electric finner du blant annet ansikter fra Elephant9, El Cuero, BigBang og Hedvig Mollestad Trio. Veteranen Jon Eberson har også bidrett på innspillinaga. El Doom utforsker her de progressive hjørnene av musikksmaken sin. Resultatet er ei skive som oser av tidløs rock, som kan virke utfordrende til å begynne med. Når tilvenningen er gjennomført, sitter du igjen med sju sterke låter hjernen din kan smelte sammen med. De har hørt på eldre helter som Deep Purple og Rush, samt yngre band som Mastodon og Opeth. El Doom &amp; The Born Electric låter likevel ikke som noe annet en seg selv. Et så solid band, med ei såpass solid skive, hører selvsagt hjemme på Øyafestivalen.<br />\n<a href=\"https://www.facebook.com/pages/El-Doom-The-Born-Electric/280228895340482\" target=\"_blank\">www.facebook.com/El-Doom-The-Born-Electric</a></p>\n<p>&nbsp;</p>\n<p>&nbsp;</p>\n<p><strong>CHARLES BRADLEY AND HIS EXTRAORDINAIRES (US)</strong><br />\nDet var folka bak Daptone Records (Sharon Jones, Budos Band osv) som oppdaga Cherles Bradley på en liten klubbscene for omtrent ti år sida. Etter en mengde singelutgivelser, kom debutalbumet No Time For Dreaming i fjor. Dette er ei skive stappfull av tidløs og stilfull soul. Kvalitetsblekker, som Mojo og Rolling Stone, mente det var et av fjorårets beste albumutgivelser. Adresseavisa skreiv at skiva har «en oppløftende kvalitet, i sitt raspende, varme og vellykkede forsøk på å ta opp arven etter James, Marvin og Curtis».</p>\n<p>Charles Bradley hadde vært igjennom en tøff oppvekst og et hardt liv da han endelig fikk utgitt sin første musikk på vinyl. Han var over 50 år, men hadde i en årrekke spilt på småklubber ved siden av dagjobber. Siden tenårene har han hatt et lidenskaplig forhold til soul og funk, etter å ha opplevd en konsert med James Brown tidlig på 60-tallet. Store deler av sitt voksne liv levd av å være kokk, med musikken som hobby. Mange av hans egne erfaringer har inspirert låter på No Time For Dreaming. Charles Bradley vil kunne glede alle med sans for fet soul, enten man liker den gammel eller ny. Han klarer på en fantastisk god måte å være både rå og myk, på en gang. Forbered dere på et hett møte med en sterk stemme under Øya i sommer.<br />\n<a href=\"http://thecharlesbradley.com/\" target=\"_blank\">thecharlesbradley.com</a></p>\n<p>&nbsp;</p>\n<p>&nbsp;</p>\n<p><strong>YOUNG DREAMS</strong><br />\nYoung Dreams fra Bergen teller på det meste hele 12 medlemmer. De skal visstnok ha bestemt seg for å bli et band en sein kveld på baren Vamoose i hjembyen en gang i 2009. I dette bandet finner man folk med bakgrunn fra et utall av Vestlandets fineste pop- og rockorkestre, som for eksempel Casiokids og The Megaphonic Thrift. Grunnlegger Mathias Tellez har innrømma at han jakta på et større og mektigere lydbilde enn han hadde oppnådd med tidligere musikkprosjekter. Bergens Tidene har allerede spådd at 2012 blir Young Dreams sitt store år. Kort tid etter Øyafestivalen kommer debutalbumet. Det utgis på Tellé Records her hjemme og på Modular (Cut Copy, The Rapture, Robyn, Yeah Yeah Yeahs osv) i resten av verden. I februar drar de til London for å spille på to Øya-kvelder, sammen med Razika.</p>\n<p>Young Dreams lager melodisk musikk, inspirert av alt fra klassisk til syrerock til symfonisk pop til den eksotiske lyden av tropicalia. De er begeistra for lyden av genier som Brian Wilson og Phil Spector. Bandet spilte i fjor på Blå under Klubbdagen, og nå er det jaggu på tide at de får slippe til i parken<br />\n<a href=\"http://www.youngdreams.no/\" target=\"_blank\">www.youngdreams.no</a></p>\n","wordpress_id":1760,"translations":{"nb":{"url":"/2012/02/01/under-2000-ukespass-igjen-fire-spennende-navn/"},"en":null}}},"pageContext":{"isCreatedByStatefulCreatePages":false,"id":"ca9689e5-7288-5ed8-ae43-31feaba3740d","locale":"nb"}}