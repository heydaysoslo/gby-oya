{"data":{"wordpressPost":{"title":"Øya fikk Oslo bys kulturpris","date":"2012-05-03T13:54:45.000Z","content":"<p>Øyafestivalen mottok i dag Oslo bys kulturpris for 2011. Vi er veldig stolte over å motta en pris som mange nasjonale kunstnere og legendariske kulturaktører har mottatt tidligere. Vi vil benytte anledningen til å takke alle samarbeidspartnere, frivillige, artister og trofaste publikummere som setter pris på Øyafestivalen. Å bli tildelt Oslo bys kulturpris er en annerkjennelse vi setter høyt, og som virker inspirerende når vi nå går inn i den mest hektiske delen av planleggingen i forkant av Øyafestivalen 2012.</p>\n<p>Prispengene på 100.000,- ønsker vi å bruke på et nytt prosjekt, som skal gi de under 18 år et konserttilbud i sitt nærmiljø. Til høsten vil et større norsk band turnére et utvalg av Oslos ungdomsklubber. Øyafestivalen ønsker å gi noe tilbake til Oslo og å gi fete konsertopplevelser til en aldersgruppe som trenger et større konserttilbud. Vi håper med dette å kunne etablere et konsept som vil kunne finne sted i ulike bydeler, to ganger i året.</p>\n","wordpress_id":2611,"translations":{"nb":{"url":"/2012/05/03/oya-fikk-oslo-bys-kulturpris/"},"en":null}}},"pageContext":{"isCreatedByStatefulCreatePages":false,"id":"d2ad0e25-4b31-534d-a586-6cb8c9c9cf75","locale":"nb"}}