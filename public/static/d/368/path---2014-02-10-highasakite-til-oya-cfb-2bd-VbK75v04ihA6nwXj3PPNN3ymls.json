{"data":{"wordpressPost":{"title":"Highasakite til Øya","date":"10th February 2014","content":"<p>Highasakite har stått for en av 2014s første norske popsuksesser. Deres andre album Silent Treatment har akkurat fått kjempemottakelser og bandet solgte ut selveste Rockefeller i helga. Dette er kanskje det norske popbandet det knyttes høyest forventninger til om dagen, og de har en selvsagt plass på årets Øya-plakat.</p>\n<p><b>Utenlandseventyret startet på Øya i 2012</b><br />\nDa bandet spilte på Øya forrige gang, falt et av festivalens store trekkplastre pladask for musikken til Highasakite. Justin Vernon fra Bon Iver ble fan på stedet og ønska å møte bandet. Det fikk vi selvsagt til, og i dag jobber Bon Iver og Highasakite med flere av de samme folka i kulissene. Vi har trua på at 2014 blir et stort år for Highasakite, både i Norge og internasjonalt.</p>\n<p><a href=\"http://www.billettservice.no/event/401461?camefrom=Client_Oya_Home_Oyafestivalen_271113\" target=\"_blank\">Kjøp ukespass til Øya her</a>.</p>\n<p><strong>HIGHASAKITE</strong><br />\nÅret har akkurat starta og allerede nå er et av de sterkeste norske albuma ute. Silent Treatment av Highasakite har blitt omfavna av kritikerne, og et utsolgt Rockefeller i helga tyder på at publikum er enige. Bandet debuterte i 2012 med All That Floats Will Rain, og spilte sin første Øya-konsert samme år. Siden den gang har oppmerksomheten økt, og bandet er i 2014 klare for å ta Norge med storm. Deres mørke, nervekilende pop har potensiale til å nå et virkelig stort publikum her hjemme og internasjonalt. I mars skal det nye albumet gis ut utenfor Norge.</p>\n<p>Highasakite var nylig <a href=\"http://www.theguardian.com/music/2014/feb/06/highasakite\" target=\"_blank\">new band of the day hos The Guardian</a>, som beskreiv musikken sånn: &#8211; The music ranges from the subtly atmospheric to the bombastically rousing.</p>\n<p><a href=\"http://www.aftenposten.no/musikk/Morkt-og-magisk-fra-HighasaKite-7453300.html#.UviT_7SzfHo\" target=\"_blank\">Aftenposten ga Silent Treatment 6 av 6 og skreiv</a>: &#8211; Med en hjemsøkende vokal, og et lydbilde som spenner fra det sarte til det suggererende, formidler de på låt etter låt det som ikke kan sies med ord. Som låtskriver løper Ingrid Helene Håvik i sirkler rundt brorparten av norske singer-songwritere, og føyer seg dermed inn i en ny, norsk diktertradisjon som, med blant annet Lars Vaular og Karpe Diem, viser at sterke tekstforfattere ikke lenger bare kan finnes i vise- og gitarpopmiljøet.</p>\n<p>Highasakite hadde sin spede start på jazzlinja til Musikkonservatoriet i Trondheim. I løpet av relativt kort tid etablerte de seg som et av landets mest lovende unge band. Nå forventes det at de tar steget ut i verden. Både på plate og fra scena, er Highasakite noe for seg sjøl i norsk pop. Er du ikke allerede fan, er faren stor for at du kan bli avhengig av deres låter etter at de har spilt på Øya i Tøyenparken i august.</p>\n<p><a href=\"http://www.highasakite.no/\">http://highasakite.no/</a><br />\nFoto: Tonje Thilesen</p>\n<div data-size=\"500x750\" class=\"WPEditor__embed\"><iframe width=\"500\" height=\"281\" src=\"http://www.youtube.com/embed/1GZHB0v7y6w?feature=oembed\" frameborder=\"0\" allowfullscreen></iframe></div>\n","wordpress_id":9397,"translations":{"nb":{"url":"/2014/02/10/highasakite-til-oya/"},"en":null}}},"pageContext":{"isCreatedByStatefulCreatePages":false,"id":"e4798eb4-a39b-5cda-839c-c7df2a5786d8","locale":"nb","intl":{"language":"nb","languages":["en","nb"],"messages":{"404.button":"Gå tilbake til forsiden","404.title":"Hmm, den siden fant vi ikke (404)","artists.hideButton":"Se mindre","artists.showButton":"Se flere","badges.new":"Ny","blog.allYears":"Alle år","blog.allpostsloaded":"Alle innlegg lastet","blog.noresult":"Fant ingen innlegg","button.loadMore":"Last flere","button.loading":"Laster","categories.all":"Alle","errorboundary.button":"Rapportér feil","errorboundary.desc":"Vi setter utrolig stor pris på om du vil hjelpe oss med å rapportere feilen, slik at vi kan få fikset den så fort som mulig. Tusen takk!","errorboundary.title":"Beklager, noe gikk galt","gallery.flicker":"Se alle bilder fra {year} på flickr","global.dateAndPlace":"6.–10. august, Tøyenparken, Oslo","header.buyButton":"Kjøp billett","modal.close":"Lukk","newsletter.consentLabel":"Jeg samtykker til vilkårene ovenfor","newsletter.consentText":"Øyafestivalen sender ut nyhetsbrev cirka 3-4 ganger per måned via e-post. Make AS er databehandler for nyhetsbrevet. E-postadressen lagres i en egen database, deles ikke med andre og slettes når du sier opp abonnementet ved å melde deg av via lenken nederst i nyhetsbrevet. E-postadressen slettes også om vi får tilbakemelding om at den ikke er aktiv.","newsletter.inputPlaceholder":"Din e-postadresse","newsletter.read":"Les vilkår","newsletter.sending":"Sender data","newsletter.submit":"Send inn","newsletter.submitting":"Sender","newsletter.success":"Takk! Skjemaet ble sendt!","newsletter.title":"Meld deg på nyhetsbrevet","partners.all":"Se alle partnere","search.noresults":"Beklager, ingen resultater for \"{queryString}\" funnet","search.noresultsMessage":"Prøv en annen søketerm","search.placeholder":"Søk her","search.results":"Fant {resultTotal} søkeresultater for \"{queryString}\"","search.searching":"Søker etter \"{queryString}\"","search.submit":"Søk","search.title":"Søk","string.newsletter":"Nyhetsbrev"},"routed":false,"originalPath":"/2014/02/10/highasakite-til-oya/","redirect":false}}}