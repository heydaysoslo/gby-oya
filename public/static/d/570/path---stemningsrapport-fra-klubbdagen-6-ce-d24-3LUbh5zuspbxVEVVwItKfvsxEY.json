{"data":{"wordpressPost":{"title":"Stemningsrapport fra klubbdagen!","date":"10th August 2016","content":"<p>Å rekke å se alle konsertene under Klubbøya er så å si umulig. Det er nesten litt dumt at det er sånn, samtidig vet vi at ikke alle vil gå på de samme konsertene. Det går an å gå på lille Verkstedet og stå sammenklemt på en rockekonsert med svetten rennende nedover ryggen, og så gå på Blå og i alle fall ha litt bedre plass til å riste løs til powerpop.</p>\n<p>&nbsp;</p>\n<p>Vi har observert publikum over hele byen og må si vi er imponerte over den energien som strålte fra dere! Selv i surt regnvær møtte vi smilende Øya-publikummere hele veien og folk som løp mellom spillestedene for å rekke neste konsert. Det har vært fullt på alle konsertene vi har vært innom og stemning deretter! Det er jo av og til sånn at folk kvier seg for å gå ut når det er dårlig vær, men om resten av Øya blir like folksom og strålende som Klubbdagen har vært, da blir vi nesten euforiske!</p>\n<p>&nbsp;</p>\n<p>Vi vet det er mange der ute som skulle ønske kvelden aldri tok slutt og vi er helt enige! Men alt kan ikke vare evig. Vi har fått servert en hel haug solide, dyktige, morsomme, fine, tøffe og ikke minst råbra artister som vi vet både dere og vi kommer til å se mer av framover. Å kunne presentere nesten 100 konserter til dere på en dag og å vite at nivået på samtlige har vært over all forventning, då må vi kunne si oss fornøyde! En hel haug kjempebra konserter, en hel haug smørblide publikummere og så litt regn da. Men hva gjør vel det? En bedre oppvarming til en festival skal du lete lenge etter!</p>\n<p><em>Tekst og foto: Kristine Karlsen</em></p>\n","wordpress_id":15083,"translations":{"nb":{"url":"/2016/08/10/stemningsrapport-fra-klubbdagen/"},"en":null}}},"pageContext":{"isCreatedByStatefulCreatePages":false,"id":"d87fe3df-e912-515c-9499-51b7eba6b7c2"}}