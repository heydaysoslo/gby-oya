{"data":{"wordpressPost":{"title":"Gamle bandskjorter ble scenedekor","date":"10th August 2012","content":"<p>Etter å ha samla inn en haug av gamle bandskjorter og øyaskjorter fra publikum og frivillige har Øyas dekorgruppe ved Marianne Karlsen laget imponerende takdekor inne i Klubbteltet. -Gjenbruk er vårt mantra, sier Marianne og viser stolt frem kreasjonene.</p>\n<p>-Vi har også laget svære blomster av fjorårets Hafslund-bannere og all dekoren i teltet er gjort i samarbeid med lysansvarlige Ingeborg Staxrud Olerud og Kyrre Herdal Karlsen for å få best mulig effekt. I fjor laget vi puter man kan sitte på av de samme bannerene, og vi har også pyntet gangbroen med rester etter fjorårets dekor.</p>\n<p>Det er jo ganske mange som har sterke forhold til bandskjortene sine, var det vanskelig å få samlet inn nok?</p>\n<p>-Ja, vi hadde vel egentlig håpet å få inn mange mange flere skjorter og særlig gamle øya-skjorter, men det er jo samtidig litt hyggelig at folk er glad i skjortene og ikke vil gi dem bort!</p>\n<p>T-skjortene som ble donert har blitt klippet opp og omdannet til et stort nett av bandlogoer og øyalogoer som utgjør både tak- og bakteppe inne på klubbscenen. Måten de har blitt knytt sammen på minner litt om en svær kamuflasjeduk, og de store Hafslund-blomstene svever over hodene på publikum som store romskip badet i scenelys og røyk.</p>\n<p>-Det virker som om dekoren setter fantasien i sving hos publikum og det er veldig gøy. Folk har kommet bort til meg og fortalt at t-skjortene i taket minner om både flaggermus, edderkopper og spindelvev. Noen ser litt mer romantisk på det og tenker seg at de er i en fantasi-skog med de svære blomstene. Jeg anbefaler alle å gå innom klubbteltet og ta en titt!</p>\n<p>&nbsp;</p>\n<p>&nbsp;</p>\n","wordpress_id":4503,"translations":{"nb":{"url":"/2012/08/10/gamle-bandskjorter-ble-scenedekor/"},"en":null}}},"pageContext":{"isCreatedByStatefulCreatePages":false,"id":"08c816a0-ecf4-52f1-8372-a93af7e1c641"}}