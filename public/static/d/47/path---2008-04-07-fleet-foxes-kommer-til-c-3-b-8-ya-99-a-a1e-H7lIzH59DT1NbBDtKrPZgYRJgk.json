{"data":{"wordpressPost":{"title":"Fleet Foxes kommer til Øya","date":"7th April 2008","content":"<p>De fem gutta i Seattlebaserte Fleet Foxes var blant de absolutte høydepunktene våre på årets SXSW i Texas, noe blant annet Pitchfork var enige med oss i. Sjøl mener bandet at de bedriver ” baroque harmonic pop jams” og hva de mener med det kan du sjekke ut på EPene Fleet Foxes (2006) og Sun Giant (2008). I starten av juni er de albumaktuelle med skiva som har fått tittelen Ragged Wood på det legendariske selskapet Sub Pop i USA og finfine Bella Union i Europa. To måneder seinere er de klare for sin norske konsertdebut i Middelalderparken. Bandet har innrømmet at de har sansen for artister som The Zombies, Fairport Convention, Love, Marvin Gaye, Bob Dylan og Buffalo Springfield. Mye av dette lar seg lett spore i låtene deres. De er altså hverken redde for å innrømme inspirasjon fra pen pop, rar folkrock eller psykedelisk moro. Som oftest lagger de myk og sofistikert hygge, og har alltid godt pophådtverk i bunnen. Fleet Foxes kommer aldri til å bli feil på varme og late sommerdager. Derfor anbefaler vi sterkt at du får dem med deg når de spiller i Middelalderparken. Bandet har vært på veien i USA med Blitzen Trapper de siste månedene og kommer til Øya i storform og med mye på hjertet.</p>\n<p><a href=\"http://www.myspace.com/fleetfoxes\" target=\"_blank\">Hør Fleet Foxes her!</a></p>\n<p>I morgen formiddag slippes nok et nytt spennende navn til Øya-programmet.</p>\n","wordpress_id":767,"translations":{"nb":{"url":"/2008/04/07/fleet-foxes-kommer-til-%c3%b8ya/"},"en":null}}},"pageContext":{"isCreatedByStatefulCreatePages":false,"id":"c978ba2c-a5ff-53d2-9ce7-3d2760658601","locale":"nb"}}