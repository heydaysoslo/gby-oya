{"data":{"wordpressPost":{"title":"Sunkissed på Øyanatt","date":"26th June 2013","content":"<p>Tidligere i uka slapp vi <a href=\"https://api.oyafestivalen.no/2013/06/20/oyanatt-pa-bla-ulver-og-fatima-al-qadiri/\" target=\"_blank\">Øyanattprogrammet på Blå onsdag og fredag</a> i festivaluka. I dag har turen kommet til Sunkissed, som inntar Blå de resterende to dagene, altså torsdag og lørdag. Med seg har de blant andre tyske Isolée, Finnebassen, Frost og Mental Overdrive som framfører et slags bestillingsverk, og selvsagt vertene selv, g-Ha &amp; Olanskii, i tillegg til mange flere.</p>\n<p>ISOLÉE (DE) [live] // FINNEBASSEN [live] // MENTAL OVERDRIVE vs FROST [live] // G-HA &amp; OLANSKII // VINNY VILLBASS // NICO COLTSFOOT // HENRI LE COQ // LE CAPITAN // RONNY RABALDER // ASBJØRN E // RASMUSSEN // GAUTE HAAVERSEN // ØYVIND MORKEN // PETTER CELIUS &amp; ALEXANDER J // RØDHETTE &amp; OSKAR PASK // EVELINA &amp; TILO [visuelt]\n<p>&nbsp;</p>\n<p><strong>Torsdag 8. august</strong><br />\nSunkissed på Blå: <strong><br />\n</strong>ISOLÉE (DE) [live]\nFINNEBASSEN [live]\nVINNY VILLBASS<br />\nHENRI LE COQ &amp; LE CAPITAN<br />\nCC med/uten øyabillett: 120/150 kr<br />\nID 20 år</p>\n<p>&nbsp;</p>\n<p><strong>ISOLÉE (DE) [live]</strong><br />\nTyskfødte Rajko Mueller har trykket og tafset på orgel og syntesizere siden starten av 80-tallet. I ung alder var han innom flere musikksjangre, men det var først på starten av 90-tallet at Rajko beveget seg for fullt inn i den elektroniske jungelen under navnet Isolée. Med tre album og haugevis med tolvtommere bak seg, kan vi si at Isolée virkelig er en produktiv produsent med et godt rykte. Ikke minst er det noe tidløst og magisk over musikken hans. 15 år etter den ble utgitt første gang, skaper fortsatt monsterhiten <a href=\"http://www.youtube.com/watch?v=Y66nvB-PvZQ\" target=\"_blank\">Beau Mot Plage</a> ekstatiske tilstander når den slippes løs på dansegulvet.</p>\n<p>Isolée har gitt ut musikk på Dial rec, Mule Electronic og Diynamic Music, og ikke minst Playhouse hvor han ga ut sin første 12” allerede i 1996. Albumet Rest fra 2000 står fortatt som en bauta i Playhouse-katalogen. Denne våren slapp Isolée EPen, Allowance på Pampa Records, etiketten til DJ Koze, som Isolée har signert til. Allowance gikk rett inn på topp på Resident Advisors månedlige chart, og blir nok å høre sommmeren gjennom i de sene nattetimer. Dette er ikke første gang Isolée gjester Norge og Sunkissed, og det er fortsatt folk som går rundt og mimrer om første gang han spilte live i Oslo i 2004! Denne gleder vi oss til som unger!</p>\n<p>&nbsp;</p>\n<p><strong>FINNEBASSEN [live]</strong><br />\nFinn Peder Wang har gjort kometkarriere. På få år har han sluppet et stødig knippe hits som har vist et enormt crossover-potensiale og slått ned stort på kontinentet. Låter som Touching Me, If You Only Knew, Monday og What You Do kan skilte med samlede youtube-hits i timillonersklassen (!). I tillegg er Finn Peder en DJ av verdensklasse, noe som ikke minst har gått hardt ut over mannens flyskrekk, på vei mellom storklubber der ute i den store verden. I år signerte han som resident på Sankeys, en av Ibizas feteste klubber. Som om dette trengte å toppes, leverer Finn Peder det hele live med en gusto som går selv rutinerte internasjonale storfisker en høy gang. På Sunkissed:live tidligere i år kom det et helt knippe nye låter som til fulle viste en modenhet og dybde som få andre kan skilte med. Nå ryktes det også om mulig utgivelse på Get Physical. Er vi heldige kommer det også flere perler fra Finnebassen i august.</p>\n<p>&nbsp;</p>\n<p><strong>VINNY VILLBASS</strong><br />\nHåkon Vinnogg, mer kjent som Vinny Villbass er en mann med vind i seilende. Hver tirsdag har han podcastshowet, Oslo Clubcast på Turkish Delight. Håkon har spilt gitar i diskJokke band, og vært en sterk bidragsyter i Sunkissed i en mannsalder. Når han ikke henger i leiligheten i Berlin, er han med på flere prosjekter, bl.a. Pantha du Prince. Men mest av alt er det platesnurring Vinny er kjent for. Villbassen spiller en fin miks av skrangle-house og finfin techno. Vinny liker egentlig ikke å definere sjangeren, men at han spiller opp til dans, det kan vi love dere. Er vi heldige stiller han opp i hatt, Vinny med hatt i bassen.</p>\n<p>&nbsp;</p>\n<p><strong>HENRI LE COQ &amp; LE CAPITAN</strong><br />\nBrødrene Holck er HMS-ansvarlige på Sunkissed. De er ofte å treffe bak spakene på Sunkissed og andre plasser i Oslo hvor dansemusikk spilles. Henrik og Jørgen er to skikkelige gledespredere og når de tar frem sine skiver og minnepenner kommer det sløy cowboydisco til alle har hendene i været. Men klarer du å skille hvem som er hvem i DJ-boksen under Øyanatt? Vi kaller det en Øya-Quiz når brødrene Holck setter i gang. Strekk og tøy, disse gutta leverer.</p>\n<p>&#8212;&#8212;&#8212;-</p>\n<p>&nbsp;</p>\n<p><strong>Lørdag 10. august</strong><br />\nSunkissed på Blå:<br />\nMENTAL OVERDRIVE vs FROST [live]\nG-HA &amp; OLANSKII<br />\nRONNY RABALDER &amp; ASBJØRN E<br />\nRASMUSSEN<br />\nCC med/uten øyabillett: 120/150 kr<br />\nID 20 år</p>\n<p>&nbsp;</p>\n<p><strong>MENTAL OVERDRIVE vs FROST<br />\n</strong>Kall det et bestillingsverk om du vil! Det er ikke første gang Aggie Frost og Per Martinsen står på samme scene, de to har samarbeidet siden Frost-albumet Melodica i 2002. Men det er første gang de to begynner med Frosts elektroniske pop før de glir over i Mental Overdrives house- og techno-univers. I august slipper Frost albumet Radiomagnetic i Norge. Et album sterkt inspirert av fenomenet &laquo;ghost radio&raquo;. Albumet bærer også preg av parets sterke tilknytning til polarområdene og deres kjærlighet til elektronisk pop. I tillegg slipper Per Martinsen senere i høst et nytt Mental Overdrive-album, Norwegische Künstler Verpisst Euch, via sitt egen label Love OD Communications. På Blå denne kvelden presenterer de to et livesett med materiale fra begge prosjektene.<br />\n<strong></strong></p>\n<p>&nbsp;</p>\n<p><strong>G-HA &amp; OLANSKII</strong><br />\nGeir og Ola er Sunkissed-generalene og de har styrt skuta støtt i all slags vær. Det sies at Geir har bidratt til å slite ut flere dansesko enn noen annen DJ i byen, eller i landet, for den saks skyld. Dette kan bekreftes av ferske tall i fra SSB. g-Ha har holdt varmen på gulvet og hatt fast residens på legendariske steder som Pure, Kristiania, HeadOn, Fonii, og ikke minst hans forrige hybel, Skansen. Han er fortsatt å finne i hovedstaden, men det er på Sunkissed og Jaeger han har sitt faste tilholdssted i dag. Geir har levert varene i over 20 år og det står det stor respekt av. Ingen kjenner Oslos dansegulv bedre enn denne herremannen.</p>\n<p>Olanskii flyttet tidlig til London og det var der han fant musikken som han i dag misjonerer ut på dansegulvet. Til daglig driver han Osloklubben Jaeger i Grensen, men det er Sunkissed som er hans første hjertebarn. Fra dag én har Ola booket alt som er å booke fra den store verden, til Sunkissed og lille Oslo. Sunkissed har hatt de fleste store kredible DJene og artistene innom siden oppstarten. Ola spiller det meste som rører seg mellom house og techno. Sammen med g-Ha har han spilt på klubber som Fabric i London, Panorama Bar i Berlin og Robert Johnson i Frankfurt.</p>\n<p>&nbsp;</p>\n<p><strong>RONNY RABALDER &amp; ASBJØRN E</strong><br />\nRonny er en gammel ringrev som spilte techno lenge før GSM-nettet kom til hans hjemby Ålesund. Ronny er alltid stødig og sparer ikke på godsakene. Han kan være litt gjerrig på dansen, men blir mer varm i beina etter hvert. Han har stor kunnskap om sin musikksjanger og er alltid oppdatert med det siste. Se opp for ferske saker når Ronny trer inn i boksen.</p>\n<p>Asbjørn er ofte å finne innom Sunkissed, da i godt selskap med Ronny Rabalder. Asbjørn har holdt på med musikk lengre enn du skulle tru, og begynte tidlig med klubbkvelder. Han drev blant annet de gode gamle Fin Gardin kveldene på Sika i glansdagene, den gangen deep house og Chicago house ble spilt ut i Møllergata. I dag leverer Asbjørn stødig og aktuell techno.</p>\n<p>&nbsp;</p>\n<p><strong>RASMUSSEN</strong><br />\nStavangermannen flyttet til Oslo for mange år siden, og litt vinylskiver hadde han med. Men det var på Sunkissed han begynte med technosakene, og han har vært med siden 2007. Joachim Rasmussen spiller techno i det minimalske landskapet. På si produserer han musikk som av en eller annen mystisk grunn ikke er utgitt ennå. Vi antar det skyldes tilbakeholdenhet, da låtene holder tritt med undergrunnshelter som Thomas Melchior, Roger Gerresen og Audio Werner.</p>\n<p>&nbsp;</p>\n<p>OM ØYANATT: Øyanatt er konserter og klubbkonsepter rundt omkring i Oslo sentrum etter at Middelalderparken stenger 23.00. Dette er altså en glimrende mulighet til å ta med seg den gode festivalstemninga inn i byen etterpå. Øyanatt lages i samarbeid med de beste arrangørene og klubbene i Oslo. Grunnet varierende forutsetninger og behovet for at arrangørene skal få disse konsertene/klubbkonseptene til å gå rundt på egenhånd, gjør det ikke mulig å inkludere Øyanatt i festivalpasset. Gyldig Øya-billett til den aktuelle dagen (evt festivalpass) gir rabatt på Øyanatt-arrangement.</p>\n"}},"pageContext":{"isCreatedByStatefulCreatePages":false,"id":"d1dad763-02f8-54d3-9d4b-61883f2572ae"}}