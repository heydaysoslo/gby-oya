{"data":{"wordpressPost":{"title":"Få med deg The Lionheart Brothers på Revolver onsdag","date":"6th August 2009","content":"<p>Det har vært stille en stund rundt The Lionheart Brothers. Seint på onsdag tropper de opp på Revolver for å levere godsakene under Øyanatt. De deler scene med hovedstadens shogazerknekter, også kjent som Maribel. De to banda kombinerer konserten med at de slipper en spiltsingel på vinyl. </p>\n<p>De ga ut det meget kritikerroste albumet Dizzy Kiss i januar 2007 og har tatt seg god tid i arbeidet med oppfølgeren. Bandet er ennå ikke ferdige, men har masse nytt materiale ferdigskrevet. Under denne konserten vil the Lionheart Brothers konsentrere seg om å spille nye låter, så dette blir en glimrende mulighet til forsmak på den kommende skiva. Bandet har i tillegg planer om å vise sin nye musikkvideo, Bring It Down.</p>\n<p>Kom deg på Revolver og få med deg en urpremiere på ny musikk fra The Lionheart Brothers. Vi gleder oss og er spente på hva bandet har kommet opp med!</p>\n","wordpress_id":530,"translations":{"nb":{"url":"/2009/08/06/fa-med-deg-the-lionheart-brothers-pa-revolver-onsdag/"},"en":null}}},"pageContext":{"isCreatedByStatefulCreatePages":false,"id":"5dc1ecfa-9366-5fd7-bdff-6a2ed96bdaa2","locale":"nb"}}