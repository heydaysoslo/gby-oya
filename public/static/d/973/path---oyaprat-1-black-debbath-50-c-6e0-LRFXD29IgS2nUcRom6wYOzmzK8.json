{"data":{"wordpressPost":{"title":"Øyaprat 1: Black Debbath","date":"28th June 2013","content":"<p>De neste ukene varmer vi opp til Øyafestivalen med korte festivalprater med noen av de norske artistene på programmet. Først ut er Egil fra Back Debbath. Han har spilt på Øyafestivalen tidligere med Thulsa Doom, Bare Egil Band, Hurra Torpedo og Black Debbath. I år mener han du bør få med deg Tønes, Kraftwerk og Tame Impala. Han har også en usedvanlig problemfylt Roskilde-historie på lager.</p>\n<p>Se Black Debbath spille på Øyafestivalen onsdag 7. august. <a href=\"http://www.billettservice.no/event/377283\" target=\"_blank\">Fortsatt billetter igjen her</a></p>\n<p>&nbsp;</p>\n<p>1. Hvilken Øya-opplevelse husker du aller best?<em><br />\nDet vanvittige haglværet rett etter Thulsa Doom-konserten i 2001 som holdt oss med isbiter til drinkene i lang tid. Det var bare å dra glasset langs telttaket så var den full av is og man fikk straks etterfylt sin &#8220;Øya Libre&#8221;.</em></p>\n<p>2. Hvilke tre band/artister i årets Øya-program mener du publikum ikke bør gå glipp av?<em><br />\nDet kommer litt an på personlig smak. Selv holder jeg en knapp på Tønes, Kraftwerk og Tame Impala.</em></p>\n<p>3. Har du et praktisk festivaltips til de som er nybegynnere på utendørsfestival?<em><br />\nTa med penger og/eller kort. Prøv å få med deg de beste konsertene. Kle deg etter været. Det kan være hyggelig å ha noen å dele opplevelsene med. Ta med billetten. </em></p>\n<p>4. Hva kan folk forvente av konserten deres?<br />\n<em>En nokså unik blanding av feit, groovy tungrock, brennende politisk engasjement, god humor, moteshow og rockequiz.</em></p>\n<p>5. Har du en god eller dårlig festivalhistorie? Fortell!<br />\n<em>En gang på Roskildefestivalen hadde vi slått opp teltet vårt rett utenfor et sirkus. En dag rømte alle dyrene. Elefanten trampet teltet flatt. Sjøløvene spiste opp all maten vår, og den dresserte ørnen plantet cannabis i sekken til Rita Eriksen. Resten av festivalen tilbragte vi i varetekt på politihuset. </em></p>\n<p>6. Hva hører du på i sommer?<br />\n<em>Orango.</em></p>\n<p>7. Hva vil du aller helst se på scena når Øyafestivalen flytter til Tøyenparken neste år?<br />\n<em>Et gjenforent Ween står alltid høyt på ønskelista. Susanne Sundfør bør spille hvert år. Det samme kan Tønes og Bjella godt gjøre. Nomeansno, Midlake, Sage Francis og John Grant kanskje.</em></p>\n","wordpress_id":7631,"translations":{"nb":{"url":"/2013/06/28/oyaprat-1-black-debbath/"},"en":null}}},"pageContext":{"isCreatedByStatefulCreatePages":false,"id":"6708821f-f8f2-5f30-ab0a-b12c20400626"}}