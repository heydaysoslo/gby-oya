{"data":{"wordpressPost":{"title":"Big Boi og LidoLido &#8211; sterke hiphop-navn til Øya","date":"7th December 2009","content":"<p>BIG BOI (US)<br />\nEr han vår tids største rapper? Vel, han er i hvert fall i toppsjiktet. Antwan «Big Boi» Patton har hatt en tendens til å havne i skyggen av sin langt mer flamboyante og utagerende Outkast-makker André 3000. Det betyr imidlertid ikke at han er mindre interessant fra et musikalsk perspektiv, heller tvert imot. Mens André har eksperimentert med både image og sjanger, har Big Boi holdt rapflagget høyt, og høstet flere lovord enn partneren i rene hiphop-kretser. Mange Outkast-fans foretrekker endog Big Bois mer fokuserte del av det monumentale dobbeltalbumet Speakerboxxx/The Love Below (2003), som sammen med mesterverket Stankonia (2000) garantert ender opp på de fleste oppsummeringer over tiåret som straks har gått. Det er den kreative spenningen som har gjort Outkast til en av vår tids ypperste musikalske grensesprengere, men kampen mellom to store egoer har også fått medlemmene til å gli fra hverandre. Uten at duoen formelt er oppløst, jobber de hver for seg i dag. </p>\n<p>Big Boi har i løpet av de to siste årene lekket eller gitt ut (alt ettersom) singler fra det kommende albumet Sir Luscious Left Foot: The Son of Chico Dusty. Samtlige har tatt både bloggverdenen og kritikerne med storm, noe som har gjort forventningene massive i forkant av utgivelse. Skiva skal ut på meget kredible Def jam. Vi i Øyafestivalen er ikke så rent lite stolte over å kunne presentere Big Boi for første gang på en norsk scene som soloartist. Han ga bare en liten konsertsmakebit under årets SXSW-festival i Texas, men på den korte tida imponerte han publikum med skikkelig tonguetwister-rap og ultrafengende hooks. Et par Outkast-slagere var også med i settet. </p>\n<p><a href=\"http://www.myspace.com/bigboi\" target=\"_blank\">MYSPACE</a></p>\n<p>LIDOLIDO (NO)<br />\nPeder Losnegård fra Frakkagjerd utenfor Haugesund er bare 17 år gammel. Likevel har han, under monikeren LidoLido, allerede gjort seg bemerket som en svært habil artist. Gjennom flere år har han sluppet låter, remikser og mixtapes (Play-Loud Music-serien) av jevnt høy kvalitet. I sommer befestet han like godt posisjonen som Norges mest lovende rapper med samlinga The Good Guy Mixtape, som fortsatt kan og bør lastes ned – gratis og lovlig – fra hjemmesida, og i høst feide han all tvil til side med singelen Go’n Be Gone, akkompagnert av en stjernespekket video.</p>\n<p>Peder har drevet med musikk, blant annet trommer og piano, hele livet. Kombinasjonen av impulser fra en besøkende amerikaner og et beatprogram på pappas PC, førte ham til hip-hop.  LidoLido har virkelig dreisen på liveformatet, og har fått varme opp for internasjonale størrelser som Bun B og Dead Prez, samt våre hjemlige favoritter Karpe Diem. Nylig imponerte han stort på Lydverket. Neste år blir han å se og høre på Øya. Ønsk LidoLido, Norges nye favorittrapper, velkommen!</p>\n<p><a href=\"http://www.myspace.com/lidolidomusic\" target=\"_blank\">MYSPACE</a></p>\n"}},"pageContext":{"isCreatedByStatefulCreatePages":false,"id":"1363456e-f18e-571f-904a-3a11981eb916"}}