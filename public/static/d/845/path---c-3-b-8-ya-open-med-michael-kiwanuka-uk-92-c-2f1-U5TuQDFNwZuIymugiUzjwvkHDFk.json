{"data":{"wordpressPost":{"title":"Øya Open med Michael Kiwanuka (UK)","date":"13th February 2012","content":"<p>Goldstar og Øyafestivalen presenterer:</p>\n<p><strong>Øya Open med Michael Kiwanuka (UK)</strong></p>\n<p>Parkteatret 26. april</p>\n<p>I 2011 ga Michael Kiwanuka ut to kritikerroste EP-er som sørget for kontrakt med stort plateselskap, og i januar toppet han BBCs forventningsbarometer &laquo;The Sound Of 2012&raquo;. Om en knapp måned, den 9. mars, er det klart for <em>Home Again</em>, debutalbumet til den unge briten med ugandiske aner. Anført av den uimotståelige singlen med samme navn, leverer Kiwanuka et knippe sjelfulle og organiske låter i krysningen mellom soul, folk og jazz, hvor han kanaliserer sine fremste inspirasjonskilder (deriblant Bill Withers, Marvin Gaye, Otis Redding, Bob Dylan og D&#8217;Angelo) i et lydbilde som føles både klassisk og moderne. Resultatet er tidløst, dempet og intimt, innspilt i en kjeller på Isle Of Wight med produsent Paul Butler (The Bees). Øyafestivalen er i samarbeid med Goldstar stolte over å presentere Michael Kiwanuka på Parkteatret 26. april. Det kommer til å bli magisk, fantastisk og vakkert, det lover vi.</p>\n<p>Billetter slippes onsdag 15. februar på Billettservice.</p>\n"}},"pageContext":{"isCreatedByStatefulCreatePages":false,"id":"6f1dc2b3-5b1c-5db0-a428-ef1f850aba07"}}