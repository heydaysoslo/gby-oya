{"data":{"wordpressPost":{"title":"Øyafestivalen i New York og Texas","date":"6th March 2009","content":"<p>For tredje året på rad tar Øyafestivalen med seg norske band på verdens største musikktreff, SXSW i Austin, Texas. I år er det Casiokids og The New Wine som blir med over Atlanteren for å vise seg fram. Relativt ferske The New Wine var et av de første navna som ble booket til årets Øyafestival og er blant de fremste banda i den nye generasjonen popband fra Bergen. Casiokids var det bandet flest av våre internasjonale gjester bet seg merke i under Øyafestivalen i fjor. Rett etter at Casiokids var med Øya til CMJ i New York i fjor fikk bandet kontrakt med det store britiske bookingbyrået Coda Agency. I tillegg fikk de seg bookingagent i Nord-Amerika, gjennom Windish Agency. Begge disse byråene er blant de flinkeste i klassen til å plukke opp og bidra til videreutvikling av kredible, nye artister. Som om dette ikke var nok, har bandet i høst skrevet en platekontrakt med den spennende labelen Moshi Moshi (Architecture in Helsinki, Bloc Party, Hot Chip, Kate Nash, Lykke Li og Matt &#038; Kim) og en publishingkontrakt med EMI.</p>\n<p>På vei til SXSW gjør vi som vanlig en stopp i New York, for at de norske banda skal få vist seg fram der, sammen med heite amerikanske navn. Vår New York-kveld i forkant av SXSW, har hvert år vært en stor suksess, med lange køer utenfor. SXSW-kveldene til har for vane å være attraktive for internasjonal bransje og nysgjerrige ører.  Begge arrangement gjøres i samarbeid med vår faste amerikanske partner, musikknettsiden og konsertguiden <a href=\"http://OhMyRockness.com\" target=\"_blank\">OhMyRockness.com</a></p>\n<p>I New York finner moroa sted på Bell House mandag 16. mars og programmet ser ut som følger:<br />\n<a href=\"http://www.myspace.com/casiokids\" target=\"_blank\">23.00 Casiokids (NO)</a><br />\n<a href=\"http://www.myspace.com/anamanaguchi\" target=\"_blank\">22.00 Anamanaguchi (US)</a><br />\n<a href=\"http://www.myspace.com/newwinemusic\" target=\"_blank\">21.00 The New Wine (NO)</a><br />\n<a href=\"http://www.myspace.com/kittensablaze\" target=\"_blank\">20.00 Kittens Ablaze (US)</a></p>\n<p>I Austin skal festen holdes på The Music Gym torsdag 19. mars med denne line-upen:<br />\n<a href=\"http://www.myspace.com/maxtundra\" target=\"_blank\">01.00 Max Tundra (UK)</a><br />\n<a href=\"http://www.myspace.com/wavves\" target=\"_blank\">00.00 Wavves (US)</a><br />\n<a href=\"http://www.myspace.com/casiokids\" target=\"_blank\">23.00 Casiokids (NO)</a><br />\n<a href=\"http://www.myspace.com/bananasandecstasy\" target=\"_blank\">22.00 Lemonade (US)</a><br />\n<a href=\"http://www.myspace.com/newwinemusic\" target=\"_blank\">21.00 The New Wine (NO)</a><br />\n<a href=\"http://www.myspace.com/chikitaviolentaband\" target=\"_blank\">20.00 Chikita Violenta (MX)</a></p>\n<p>Tidligere har The Lionheart Brothers, Hanne Hukkelberg, Datarock, New Violators og Shining blitt presentert i USA av Øyafestivalen i forbindelse med SXSW.</p>\n"}},"pageContext":{"isCreatedByStatefulCreatePages":false,"id":"9e9b7151-291e-5800-b9fb-5f0e9c50cc2c"}}