{"data":{"wordpressPost":{"wordpress_id":169,"title":"Aphex Twin på Øya torsdag 11. august","excerpt":"<p>Legenden Aphex Twin skal avslutte Sjøsiden torsdag 11. august i Middelalderparken. Etter å ha forsøkt i flere år, har vi endelig fått ja fra denne fantastiske artisten. Richard D James, som han egentlig heter, er nok den mest myteomspunnede og genierklerte elektronikaartisten i verden. Han er en av de største musikalske innovatørene i moderne tid, og en artist som på egenhånd har flyttet grensene både for den kommersielle popmusikken og den smaleste samtidsmusikk. Et musikalsk geni som alltid er et hestehode foran røkla, og som for hver plate han utgir parkerer den endeløse rekken av kopister. På Øya vil du kunne oppleve en konsert du og vi seint vil glemme. Vi lover et visuelt sterkt show i øverste divisjon. Dette blir den første konserten hans i Oslo i så stort format.<br />\n<a href=\"http://www.billettservice.no/artist/oyafestivalen-billetter/301563\" target=\"_blank\">KJØP DAGSBILLETTER OG FEMDAGERSPASS HER</a></p>\n","content":"<p>Vi gleder oss stort over at Aphex Twin gjør en av sine sjeldne opptredener på Øyafestivalen i sommer. Plateselskaper Warp, som har gitt de fleste av hans skiver, kaller han med god grunn ”the alpha male of electronica”. Enten det er svevende, melankolsk ambient, hektisk jungle, tung industriell tekno eller varm. pumpende acid så hyller fans og presse han som DEN største og mest kreative innenfor elektronsk musikk. Han var tidlig ute med å utvikle ambient før han flyttet grensene for dansemusikken. Etter hvert endte han opp med å havne på hitlistene selv med de groteske og fantastiske hittene Come To Daddy og Windowlicker. Det er en stund siden man fikk noe ny musikk fra Aphex Twin, men i følge mannen sjøl har han en masse materiale som er klart for utgivelse.</p>\n<p>Han hadde sin DJ-debut som guttunge i idylliske Cornwall. Fra 1991 har han benytta seg av artistnavnet Aphex Twin. Etter noen EPer som AFX, ga han ut skiva Selected Ambient Works 85–92 i 1992. To år seinere, med oppfølgeren Selected Ambient Works Volume II opplevde han for første gang å seile inn på de britiske albumlistene. Deretter fulgte &#8230;I Care Because You Do (1995), Richard D. James Album (1996) og Drukqs (2001). Han er kjent for et utradisjonelt visuelt uttrykk, som ofte inkluderer hans eget ansikt. Iblant plasseres dette på andres kropper i promomateriell og videoer, noe som gir en litt guffen og oppsiktsvekkende effekt. På Øya vil du kunne oppleve et show med lasere og skjermer. Sistnevnte fungerer slik at publikum plutselig vil kunne oppdage seg selv, med et kledelig Aphex Twin-ansikt. James har oppigjennom åra gitt ut en del musikk under navn som Polygon Window, Caustic Window og nevnte AFX. Nå kommer han til Øya som Aphex Twin og skal vise hvorfor han fortsatt er et av verdens største teknonavn.</p>\n","date":"2011-04-14T07:56:00.000Z","featured_image":null,"translations":{"nb":{"url":"/2011/04/14/aphex-twin-pa-%c3%b8ya-torsdag-11-august/"},"en":null}}},"pageContext":{"isCreatedByStatefulCreatePages":false,"id":"0a0147f6-a924-5536-bed3-e30f3eb1c168","locale":"nb"}}