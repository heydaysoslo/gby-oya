{"data":{"wordpressPost":{"title":"Sebadoh bekreftet, noen få hundre dagsbilletter igjen","excerpt":"<p>Det er fortsatt noen få dagsbilletter igjen til både torsdag 11. og lørdag 13. august. Du bør virkelig kjappe deg om du vil komme deg i Middelalderparken en av disse dagene, spesielt torsdagen. Det er nå 150 torsdagsbilletter igjen hos Billettservice. Blant høydepunktene på torsdagen er Kaizers Orchestra, Guided By Voices, Aphex Twin, Janelle Monáe, Wiz Khalifa, og Fleet Foxes. Samtidig er det under 300 billetter igjen til lørdagen, hvor Håkan Hellström, Hurra Torpedo, Sebadoh, Jamie xx, Kyuss Lives!, Mari Boine og mange flere står på programmet. </p>\n<p>Vi mottok for kort tid siden nyheten om at Fang Island dessverre ikke kan komme til Oslo og Øyafestivalen likevel. Et av medlemmene har nylig slutta og bandet vil ikke være i stand til å spille konserter i sommer. Denne skuffelsen retta seg fort da vi kjapt fikk melding om at indierocklegendene i Sebadoh plutselig hadde en ledig dato i turnéprogrammet. Sebadoh spiller sin eneste Norges-konsert i sommer på Øyafestivalen lørdag 13. august. </p>\n","content":"<p>SEBADOH (US)<br />\nDet var kjempehell i uhell når vi fikk vite at indielegendene i Sebadoh hadde fått en åpning i sin Europaturné akkurat samtidig som vi fikk en avlysning. Det betyr at trioen, som i vinter begynte å gjøre konserter igjen for første gang siden 2007, kommer til Middelalderparken for å være siste band ut på Vika i løpet av Øyafestivalen. Sebadoh var opprinnelig aktive fra seint på 80-tallet og fram til årtusenskiftet. Det er mange som fortsatt husker deres forrige konsert i Oslo, på So What! i 1999, med stor glede og begeistring. </p>\n<p>Bandet ble starta av Lou Barlow, etter at hans låter stort sett var uønska i Dinosaur Jr. I trioen Sebadoh lagde han et knippe indierockskiver som ble like respektert blant publikum og kritikere, som det beste fra hans første band. Fra de første lavbudsjettsutgivelsene til indierockklassikerne som fulgte, var Sebadohs skiver fylt av støypop og vindskeive riff.</p>\n<p>Kjernen i bandet har siden 1989 vært Barlow og Jason Loewenstein. Dagens besetning har Bob D’Amico bak slagverket. Jason Loewenstein har også gitt ut skiver som soloartist og spilt med The Fiery Furnaces de siste ti åra. For mange er det mest sentrale medlemmet Lou Barlow, som har imponert i Dinoasur Jr &#8211; både originalbesetning og de siste åras svært vellykka gjenforening av denne. I tillegg har han gitt ut knallutgivelser under eget navn, Sentridoh og ikke minst The Folk Implosion. </p>\n<p>I år har Sebadoh reutgitt klassikeren Bakesale (1994) med en masse bonuslåter. Denne utgaven ble kåra til beste nyutgivelse hos Pitchfork, som mente skiva var en av de aller beste indierockskivene fra midten av 90-tallet. Snart skal Harmacy fra 1996 få lignende behandling. Etter en suksessfull runde i USA i vår, tar Sebadoh nå turen til Europa og Oslo. De siste månedenes konserter har hatt et sterkt fokus på låter fra nettopp disse to platene, så kanskje får du høre License To Confuse, On Fire, Careful, Too Pure, Ocean og mange andre favoritter i Middelalderparken. Vi gleder oss til en oppvisning i skitne riff og sterke melodier.<br />\n<a href=\"http://www.sebadoh.com/\" target=\"_blank\">SEBADOH PÅ NETT</a></p>\n","date":"2011-07-11T11:03:00.000Z","wordpress_id":15461,"featured_image":null,"translations":{"nb":{"url":"/2011/07/11/sebadoh-bekreftet-noen-fa-hundre-dagsbilletter-igjen/"},"en":null}}},"pageContext":{"isCreatedByStatefulCreatePages":false,"id":"22432c56-ba05-5c05-97c6-7854112d0c14","locale":"nb"}}