{"data":{"wordpressPost":{"title":"Chronixx til Øya torsdag 10. august","date":"14th March 2017","content":"<p>Chronixx blir sett på som den neste virkelig store reggaestjerna, og i år kommer endelig debutalbumet. Vi er stolte over at han tar turen til Tøyenparken 10. august. Blant artistene som allerede er klare for torsdagen finner vi The xx, Ryan Adams, Madlib, Feist, Mac Demarco, John Olav Nilsen &amp; Nordsjøen, Gabrielle, Sampha og Thee Oh Sees.</p>\n<p>&nbsp;</p>\n<p>UNDER 2000 UKESPASS IGJEN</p>\n<p>Det er nå under 2000 ukespass igjen til Øya 2017. Disse inkluderer fire dager i Tøyenparken og Klubbdagen, vår tradisjonsrike åpningsdag. I tillegg har vi solgt langt flere dagsbilletter enn normalt på dette tidspunktet. Spesielt fredagen med Pixies, The Shins, Cashmere Cat, Daniel Kvammen, Young M.A og Angel Olsen utmerker seg som svært populær.</p>\n<p>&nbsp;</p>\n<p>CHRONIXX (JM)</p>\n<p>Chronixx er spydspissen i en bølge med ny og moderne reggae. Folk utenfor Jamaica begynte å legge merke til han for fem år siden, blant annet fordi han var med på Major Lazers mixtape Start A Fire. Han har turnert både i Europa, Nord-Amerika og Afrika, og hatt musikalske samarbeid med Joey Badass, Sizzla og Damian Jr Gong Marley. Etter flere singler, kommer endelig debutalbumet i år. Det har blitt kalt det mest etterlengtede debutalbumet i sjangeren på veldig lang tid.</p>\n<p>Han er sønn av reggaeartisten Chronicle, og gikk først under navnet Little Chronicle. Allerede i tenåra kora han for andre artister og begynte å produsere. I dag har han sin egen label, kalt ZincFence, hvor han gir ut mye god, ung reggae.</p>\n<p><a href=\"http://www.chronixxmusic.com/\">www.chronixxmusic.com</a></p>\n<p><a href=\"https://www.facebook.com/chronixxmusic/\">www.facebook.com/chronixxmusic</a></p>\n"}},"pageContext":{"isCreatedByStatefulCreatePages":false,"id":"cddae34c-2095-57a7-9a5c-1990c197843a"}}