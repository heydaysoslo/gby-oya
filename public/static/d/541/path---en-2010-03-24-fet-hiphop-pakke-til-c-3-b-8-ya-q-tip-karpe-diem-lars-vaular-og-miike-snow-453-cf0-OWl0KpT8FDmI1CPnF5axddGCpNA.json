{"data":{"wordpressPost":{"title":"Fet hiphop-pakke til Øya: Q-Tip, Karpe Diem, Lars Vaular og Miike Snow","date":"24th March 2010","content":"<p>Hitmakerne i Karpe Diem er en av norsk hiphops absolutt største suksesser og kommer til å lage fest og moro i Middelalderparken. Deres tredje album blir utgitt om noen få uker. Karpe Diem skal spille samme dag som Outkast-medlem Big Boi, nemlig lørdag 14. august. Legenden og innovatøren Q-Tip fra A Tribe Called Quest står på scena to dager før, torsdag 12. august.  Lars Vaular har i det siste utvidet rammene for hva vi forbinder med norsk hiphop, når han har inkludert elementer av tekno. Et sterkt album kommer i mai. I tillegg til dette er den svensk-amerikanske poptrioen Miike Snow, med medlemmer som har laget musikk for blant andre Madonna bekreftet og skal spille torsdag 12. august. De har i tillegg remikset for Passion Pit og Vampire Weekend. I disse dager er Miike Snow i ferd med å bli et stort livefenomen på flere kontinenter.</p>\n<p>I morra tidlig slippes fire nye navn.</p>\n<p>Q-TIP (US)<br />\nTidenes hip-hop-program på Øya! Big Boi (Outkast) og Raekwon (Wu-Tang Clan) er allerede bekreftet til sommerens festival. Nå er det klart at en tredje hiphop-legende også tar turen, nemlig renessansemannen Q-Tip.</p>\n<p>Som frontfigur i A Tribe Called Quest, en sentral gruppe i det såkalte Native Tongues-kollektivet som også besto av blant andre De La Soul og Jungle Brothers, var Q-Tip en av rappens store innovatører på første halvdel av nittitallet. Trioen rakk å gi ut fem album før de ga seg i 1998. Minst tre av dem regnet som moderne klassikere i dag. Debuten People’s Instinctive Travels and the Paths of Rhythm (1990) skilte seg ut med leken lyrisk tilnærming, oppløftende budskap og samples fra jazz, i en tid da hiphop enten var tung og seriøs eller macho og gangsta. Oppfølgeren Low End Theory (1991), A Tribe Called Quests virkelige mesterverk, hadde større politisk brodd, uten at det gikk på bekostning av spenstig produksjon eller positive kjerneverdier. </p>\n<p>Q-Tip gikk etter hvert solo med det poppete – og for mange også forvirrende – albumet Amplified i 1999. Deretter ble det stille. Den langt mer eksperimentelle oppfølgeren Kamaal/The Abstract ble riktignok spilt inn i 2001, men så først dagens lys i fjor, og materiale spilt inn i årene som fulgte ble også forkastet. Etter ni år med bare noen få gjesteopptredener og en kort gjenforeningsturné med ATCQ, kom endelig The Renaissance i 2008, og viste at ventetida ikke hadde vært forgjeves. </p>\n<p>Albumet innfridde forventningene og mer til. Tittelen ble en selvoppfyllende profeti, Q-Tip var gjenfødt som relevant hiphop-artist, uten å henfalle for mye til fortida. Eller som den britiske avisa The Guardian konkluderte: «The Renaissance is remarkable for its lack of rancour. From the title&#8217;s promise to the opening lines, it&#8217;s the sound of a man looking forward in optimism. (…) At the end of an extraordinary year in America, hip-hop is witnessing the start of its lost icon&#8217;s second term.» Nylige konserter har blitt omtalt som energiske, livlige og helstøpte. Vi forventer intet mindre når legenden inntar Middelalderparken i sommer.<br />\n<a href=\"http://www.myspace.com/qtip\" target=\"_blank\">MYSPACE</a></p>\n<p>KARPE DIEM<br />\nChirag Patel og Magdi Ytreeide Abdelmaguid er bare 25 år gamle, selv om de på egen nettside hevder de at det tilsvarer 62 i hip-hop-år. Duoen er muligens for oldiser å regne i sjangeren, men likevel sjokkerende unge med tanke på alt de har rukket å oppnå.</p>\n<p>Karpe Diem ble dannet i 2000, med deltakelse i Ungdommens kulturmønstring som hovedmål. Siden ballet det på seg. I 2004 så første utgivelse, den ultrasjarmerende EPen Glasskår, dagens lys. Langspilleren Rett fra hjertet ble møtt med strålende kritikker og Alarmpris da den kom ut i 2006. To år senere fortsatte oppfølgeren Fire Vegger der debuten slapp, med enda større kommersiell uttelling og en Spellemann som belønning for innsatsen. </p>\n<p>Suksess er en ting, men Chirag og Magdi kan mer enn å selge plater. Med smarte og opplyste rim setter de ord på hvordan livet i Norge utarter seg for unge voksne, alltid med et multikulturelt skråblikk. Singelsmakebitene fra det kommende albumet Aldri Solgt En Løgn (ute 19. april) – bransjesatiren Sminke og ettertenksomme Ruter – utgjør tilsammen tverrsnittet av Karpe Diem: Morsomt, filosofisk, alvorlig, uhøytidelig og skarpt observert. Vi har allerede hørt deler av albumet og kan love at dette blir fett.</p>\n<p>Gutta har gjestet Middelalderparken før, tilbake da de slapp debutalbumet i 2006, og det er på høy tid med et gjensyn i 2010. Siden sist har duoen blitt større og bedre, også live, noe de nylig beviste da de satte salen i kok som oppvarmere for Ne-Yo. Store utenlandske acts sto på plakaten, men av oppvarmerne var det Karpe Diem som fikk den desidert varmeste publikumsresponsen. Saken blir ikke annerledes på Øya, vi ønsker dem hjertelig velkommen tilbake. Denne gangen blir de å se på Enga, med fullt band spesielt for Øya-publikummet. Dete blir også første mulighet til å se Karpe Diem gjøre en full konsert i Oslo etter det kommende plateslippet.<br />\n<a href=\"http://www.myspace.com/karpediemkarpe\" target=\"_blank\">MYSPACE</a></p>\n<p>LARS VAULAR<br />\nGi meg noe bass! Den bergenske ordsmeden Lars Vaular er ingen novise, han har gitt ut norskspråklig rap helt siden 2003. I fjor fikk han et aldri så lite gjennombrudd med albumet D’e Glede og singelen Solbriller På. Natt og Dags hiphop-connaisseur Mathias Rødahl uttrykte noe skuffelse over mastringa da han anmeldte skiva i fjor, men la til at «når det er sagt, må jeg likevel slå fast at D’e Glede byr på noen av de beste raplåtene i norsk raphistorie, både på rap- og beat-fronten». Ikke verst. </p>\n<p>2010 tegner til å bli året da Lars Vaular innfrir hundre prosent og attpåtil krysser over inn i mainstreamen. Den Thomas Eriksen-produserte klubbangeren Rett Opp Og Ned frir vel så mye til et svett og elektroinfisert dansegulv, som til fans av den gamle rapskolen. Kontante beats, tranceinspirerte synther og Vaulars oppklippede rytmiske fraser har blitt mikset sammen til usannsynlig fett resultat. Det samme teamet har brukt samme formel med tilsvarende hell på enda nyere Gi Meg Noe Bass. Begge låtene, som mildt sagt har fått skravla til å gå i musikkbransjen, er å finne på vinyl- og usb-utgivelsen Helt Ute på EP. Langspilleren Helt Om natten, Helt Om Dagen skal ut i mai.</p>\n<p>Live er Lars i en klasse for seg. Det beviste rapperen på by:Larm nylig, da han ifølge Kingsize.no «tok et solid ballegrep på den norske musikkindustrien med et monster av en konsert». Vi skriver gladelig under på den saken! Var du ikke der, sier du? Gode nyheter: Du får en ny sjanse i Middelalderparken i august. Da spiller han på Øyafestivalen. 2010 tegner virkelig til å bli Vaulars år.<br />\n<a href=\"http://www.myspace.com/dlars\" target=\"_blank\">MYSPACE</a></p>\n<p>MIIKE SNOW (SE/US)<br />\nBarndomsvennene Christian Karlson og Pontus Winnberg starta i 2007 bandet Miike Snow, med den amerikanske sangeren og låtskriveren Andrew Wyatt. I fjor ga de ut det selvtitulerte debutalbumet, og mottok sterke kritikker fra fjern og nær. Flere av låtene har blitt brukt i store amerikanske TV-serier som Gossip Girl og The Buried Life. Miike Snow er også kjente for sine remikser av blant andre Passion Pit, Vampire Weekend og Peter Bjørn &#038; John. Om skiva mente BBC at den er  ”a classy album that will sit as easily in the home as it would down the discothèque”. Pop Matters synes utgivelsen er “An intelligent, satisfying, extremely listenable pop record, it’s simultaneously nothing you expected, and most everything you hoped for”.</p>\n<p>Christian Karlson var tidligere med i hiphopbandet Goldmine og sammen med Winnberg, under navnet Bloodshy &#038; Avant, har han skrevet og produsert for blant andre Madonna, Kylie Minogue og Kelis. De har til og med mottatt en Grammy for arbeidet med Britney Spears sin Toxic. Andrew Wyatt har bakgrunn fra samarbeid med Mark Ronson.</p>\n<p>Nå i vår skal Miike Snow legge ut på en lengre USA-turné som allerede nærmer seg totalt utsolgt. Flere har bemerket at trioen har et klart nordisk sound, som minner litt om A-ha, Sugarcubes og Röyksopp. Miike Snow vil garantert kile deg i dansefoten og stryke deg over popnervene. I høst spilte de for et stappfullt Blå, i august skal de vise hva de er gode for i Middelalderparken.<br />\n<a href=\"http://www.myspace.com/miikesnow\" target=\"_blank\">MYSPACE</a></p>\n","wordpress_id":422,"translations":{"nb":{"url":"/2010/03/24/fet-hiphop-pakke-til-%c3%b8ya-q-tip-karpe-diem-lars-vaular-og-miike-snow/"},"en":null}}},"pageContext":{"isCreatedByStatefulCreatePages":false,"id":"b5326ac4-f5d6-5860-b0d9-ecb0e1ea00b1","locale":"nb","intl":{"language":"en","languages":["en","nb"],"messages":{"404.button":"Go back to the front page","404.title":"Hmm, we could not find that page (404)","artists.hideButton":"See less","artists.showButton":"See more","badges.new":"New","blog.allYears":"All years","blog.allpostsloaded":"All posts loaded","blog.noresult":"Could not find any posts for the current query","button.loadMore":"Load more","button.loading":"Loading","categories.all":"All","errorboundary.button":"Report error","errorboundary.desc":"Please help us with reporting the error, so that we can attend to it. Thank you very much for your help!","errorboundary.title":"Sorry, something went wrong","gallery.flicker":"See all images from {year} on flickr","global.dateAndPlace":"August 6–10, Oslo, Norway","header.buyButton":"Buy tickets","modal.close":"Close","newsletter.consentLabel":"I agree to the terms and conditions","newsletter.consentText":"Øyafestivalen sender ut nyhetsbrev cirka 3-4 ganger per måned via\n    e-post. Make AS er databehandler for nyhetsbrevet. E-postadressen\n    lagres i en egen database, deles ikke med andre og slettes når du\n    sier opp abonnementet ved å melde deg av via lenken nederst i\n    nyhetsbrevet. E-postadressen slettes også om vi får tilbakemelding\n    om at den ikke er aktiv.","newsletter.inputPlaceholder":"Your e-mail address","newsletter.read":"Read terms","newsletter.sending":"Sending data","newsletter.submit":"Submit","newsletter.submitting":"Submitting","newsletter.success":"Thank you! Form was sent.","newsletter.title":"Newsletter signup","partners.all":"See all partners","search.noresults":"Sorry, no results for \"{queryString}\"","search.noresultsMessage":"Try another search term","search.placeholder":"Search here","search.results":"Found {resultTotal} results for \"{queryString}\"","search.searching":"Searching for \"{queryString}\"","search.submit":"Search","search.title":"Search","string.newsletter":"Newsletter"},"routed":true,"originalPath":"/2010/03/24/fet-hiphop-pakke-til-%c3%b8ya-q-tip-karpe-diem-lars-vaular-og-miike-snow/","redirect":false}}}