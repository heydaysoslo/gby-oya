{"data":{"wordpressPost":{"title":"Kunst på Øya: Peaking Pitches","date":"2016-07-25T09:55:57.000Z","content":"<p>Med sine lett absurde koblinger og sitt lekne og humoristiske utrykk skiller Sara Christensen sitt kunstnerskap seg ut i norsk kunstliv. Ved å forsterke og manipulere det hverdagslige stiller hun spørsmål ved det universelle og eksistensielle gjennom det kjente.</p>\n<p>Man skal ikke forvente å finne svar eller konkrete løsninger i Christensens verker. Til gjengjeld møtes man av en lang rekke spørsmål. Det er i denne balansen imellom det håndgripelige og det fantastiske Sara Christensen på forunderlige vis fordreier det velkjente. De fleste arbeidene hennes har anstrøk av humor, ofte gjennom ordspill, og en antydning av ukomfortable undertoner.</p>\n<p>Peaking Pitches er en vannskulptur, en krøllete konstruksjon i kobberrør som ikke stråler helt rett; den fungerer til sitt bruk, selv om det ikke er opplagt hva funksjonen egentlig er. Tittelen og fontenens form hinter mot lydkurver og stigende tonehøyde. Samtidig kan man kanskje ane konturen av et kollapset system ved foten av et fjell, eller en graf sprunget lekk.</p>\n<p>Sara Christensen (født 1979) er fra Skovby, Danmark, og bor og jobber i Oslo. Hun har studert ved Kunstakademiet i Oslo og Wien.</p>\n<p>Christensen hadde i vår sin tredje soloutstilling på Galleri K I Oslo og har deltatt på en lang rekke utstillinger i Norge og Europa.</p>\n<p>Verket Peaking Pitches er produsert for Kunst på Øya 2016.</p>\n<p><a href=\"http://www.sarachristensen.net/\" target=\"_blank\">www.sarachristensen.net</a></p>\n","wordpress_id":14776,"translations":{"nb":{"url":"/2016/07/25/kunst-pa-oya-peaking-pitches/"},"en":null}}},"pageContext":{"isCreatedByStatefulCreatePages":false,"id":"cc1b7612-188a-5974-9566-0afe2dccf741","locale":"nb"}}