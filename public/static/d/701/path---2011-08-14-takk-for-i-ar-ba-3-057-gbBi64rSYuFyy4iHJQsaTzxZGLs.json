{"data":{"wordpressPost":{"wordpress_id":15518,"title":"Takk for i år","excerpt":"<p>Etter fire nydelige festivaldageri Middelalderparken og en masse fete opplevelser på Klubbdagen og Øyanatt er det på tide at vi takker for oss og begynner å rigge ned årets festivalområde. Vi har storkost oss med fantastiske konserter hver eneste dag og våknet hver morgen til herlige anmeldelser. De frivillige har gjort en strålende innsats, og som vi sier hvert år kunne vi ikke klart oss uten dem. Vi har opprettholdt en sterk miljøprofil med fokus på økologiske råvarer og gjenbruk, og nytt av året har blant annet vært resirkulerte sittemøbler til publikum. Samarbeidet mellom de ansatte og de frivillige har vært preget av forståelse og samhold, og publikum har vist oss hvor sterkt de setter pris på et variert og bredt program -midt i hjertet av Oslo.<br />\n(foto: Johannes Granseth)</p>\n","content":"<p>Nå skal scenene rigges ned, telt bæres bort og festivalområdet skal atter igjen bli en middelalderpark. Men selv om de synlige tegnene på årets festival blir borte, vet vi at minnene vil sitte igjen! Langt utover høsten kan vi mimre tilbake til da vi sto i solsteika og inntok morgenkaffen til Turns, slang med hodene til Kvelertak eller da Janelle Monae fikk hele Sjøsiden-publikummet til å sette seg ned for så å hoppe opp i jubel og glede. Kanskje sender vi en tanke til Hurra Torpedos hysterisk morsomme hvitevarekonsert når vi slår på vaskemaskina. Når vi så hutrer oss gjennom sludd og snø på vei til jobb i vinter kan vi slå på ipoden og varme oss med favorittlåtene og de beste øyeblikkene fra årets Øyafestival og glede oss til neste sommer og nye konsertopplevelser.</p>\n<p>Vi i Øyafestivalen vil takke de frivillige, våre ansatte, artistene, publikum og våre samarbeidspartnere for en vel gjennomført festival! Vi mener faktisk at årets festival har vært den mest vellykka i Øyas historie og gleder oss stort til neste år! </p>\n","date":"2011-08-14T14:17:00.000Z","featured_image":null,"translations":{"nb":{"url":"/2011/08/14/takk-for-i-ar/"},"en":null}}},"pageContext":{"isCreatedByStatefulCreatePages":false,"id":"4c527735-fe86-5981-a729-92b6a911781c","locale":"nb"}}