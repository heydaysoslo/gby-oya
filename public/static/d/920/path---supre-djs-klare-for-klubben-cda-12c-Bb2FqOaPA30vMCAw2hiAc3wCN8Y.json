{"data":{"wordpressPost":{"title":"Supre DJs klare for Klubben","date":"4th April 2019","content":"<p><strong>Todd Edwards (US) DJ-sett &#8211; onsdag 7. august</strong></p>\n<p><strong>Baba Stiltz (SE) DJ-sett &#8211; torsdag 8. august</strong></p>\n<p><strong>Laurel Halo (US) DJ-sett &#8211; fredag 9. august</strong></p>\n<p><strong>Lena Willikens (DE) DJ-sett &#8211; lørdag 10. august</strong></p>\n<p>&nbsp;</p>\n<p>Klubben, vår scene for elektronisk produksjon og DJs, lever i beste velgående. Hittil har vi sluppet de kritikerroste artistene Tirzah (UK) og Yves Tumor (US), som begge skal spille live, pluss den irske DJen Saoirse. I dag legger vi til flere sterke navn.</p>\n<p>&nbsp;</p>\n<p>Laurel Halo (US) DJ-sett &#8211; fredag 9. august</p>\n<p>De som følger med vet at amerikanske Laurel Halo nettopp slapp sitt bidrag til DJ Kicks-serien, et mikset samlealbum med nøye utvalgte låter som kanskje gir en pekepinn på hva du kan oppleve i Klubben denne kvelden. Kanskje, kanskje ikke, for Halos virke er først og fremst preget av stor variasjon.</p>\n<p>Halo henter inspirasjon fra elektroniske metropoler som Detroit, London og Berlin, men stopper aldri lenge på hvert sted. Hun slapp debuten Quarantine på selskapet Hyperdub i 2012, dét årets beste album ifølge magasinet Wire. Siden kom Chance of Rain (2013), deretter Dust (2017), og minialbumet Raw Silk Uncut Wood (2018), pluss en drøss singler. I tillegg har hun komponert for film og samarbeidet med John Cale, Lisa Gerrard, Julia Holter og mange flere.</p>\n<p><a href=\"https://www.popmatters.com/laurel-halo-dj-kicks-review-2631752690.html\">PopMatters</a> skrev følgende om Laurel Halos DJ Kicks: «A whirlwind but very well-paced tour of trends and tendencies across a plethora of genres, subgenres, rhythms and textures, and nothing that we hear last longer than three minutes before morphing into something else.» Vi låner den som en tentativ spådom om settet hennes.</p>\n<p><a href=\"https://www.facebook.com/laurelhalo/\">www.facebook.com/laurelhalo</a></p>\n<p><a href=\"https://open.spotify.com/album/42G9wqsGKHztoYOICMSukC?si=uHD5WY8XRD2kaN1RggDqjw\">open.spotify.com</a></p>\n<p>&nbsp;</p>\n<p>Todd Edwards (US) DJ-sett &#8211; onsdag 7. august</p>\n<p>Vi har booket en legende til Klubben! Edwards, som i connoisseur-kretser går under tilnavnet «Todd The God», kan skilte med en over to tiår lang karriere som house- og garageprodusent i verdenseliten. Han er også en pioner som kan ta mye av æren for å ha funnet opp den oppstykkete vokalsampleteknikken som på midten av 1990-tallet la grunnlaget for UK Garage. Selv om Edwards medvirket på Daft Punks Discovery-album helt tilbake i 2001, var det samarbeidet på Random Access Memories (2013) og låten Fragments of Time, der han også synger, som gjorde ham til et allment kjent navn. Han er imidlertid så mye mer. For en rask innføring i den massive diskografien anbefaler vi en lytt til hans BBC Essential Mix, bestående av 90% egne originaler og remixer, eller britiske DJ Qs hyllestmix som virkelig underbygger hvordan Edwards&#8217; stil krysset kontinenter og sjangrer. Vi klarer rett og slett ikke formidle i så korte trekk hvor viktig han har vært for klubbmusikkens historie, vi anbefaler deg heller å sjekke det ut selv i Klubben!</p>\n<p><a href=\"https://soundcloud.com/toddedwards3000\">soundcloud.com/toddedwards3000</a></p>\n<p><a href=\"https://www.facebook.com/toddedwards3000/\">www.facebook.com/toddedwards3000</a></p>\n<p><a href=\"https://www.bbc.co.uk/programmes/b01sd138\">www.bbc.co.uk/programmes/b01sd138</a></p>\n<p>&nbsp;</p>\n<p>Lena Willikens (DE) DJ-sett &#8211; lørdag 10. august</p>\n<p>Tyske Lena Willikens skulle egentlig spille i Klubben i fjor, men rakk dessverre ikke frem i tide da flyet ble kansellert på grunn av dårlig vær. Ingenting gleder oss mer enn at hun får en ny sjanse i år. Som DJ, produsent og radioprogramleder er hun all over the place – i best mulig forstand. Men enten hun lager mystisk house med anstrøk av dronete EBM og no-wave, eller spiller obskur proto-techno, industriell boogie, synthbasert disco, rå house eller annet som ikke uten videre lar seg plassere i disse kategoriene, flytter hun alltid grenser.</p>\n<p>Å være DJ er noe man må øve på, og etter mer enn seks år som resident DJ på Düsseldorfs Salon des Amateurs på fredager, må man kunne si at Willikens er topptrent. Det er kvalitet i alle ledd, og det vet bookerne på Panoramabar i Berlin, Corsica Studios i London, Golden Pudel i Hamburg, og mange andre klubber verden over, der Willikens har spilt de siste par årene. Nå er endelig turen kommet til Klubben på Øyafestivalen. Det blir svett og fett!</p>\n<p><a href=\"https://soundcloud.com/lenawillikens\">soundcloud.com/lenawillikens</a></p>\n<p><a href=\"https://www.facebook.com/Lena-Willikens-542071665919312/\">www.facebook.com/Lena-Willikens</a></p>\n<p>&nbsp;</p>\n<p>Baba Stiltz (SE) DJ-sett &#8211; torsdag 8. august</p>\n<p>Hvilken artist har gitt ut musikk både på Sven Väths label Coocoon og Drakes OVO Sound? Svenske Baba Stiltz, vel, som de siste årene virkelig har blitt et navn å regne med innen elektronisk musikk med potensial for pop-crossover. Den unge og lovende ballettstudenten ble i sin tid lokket over til houseproduksjon da han hørte Moodymanns mesterverk Don&#8217;t You Want My Love (2000). Derfra var det ingen vei tilbake og det gikk bare oppover.</p>\n<p>Stiltz har spilt på klubber som Fabric og Berghain, produsert for Yung Lean, remikset blant andre Pet Shop Boys og Yaeji, og gitt ut odde poplåter på diverse etiketter både i Sverige og internasjonalt. I fjor slapp han EPen Showtime på renommerte XL Recordings.</p>\n<p>Stilen er vanskelig å definere, men to fellesnevnere er at han gjerne synger selv, og at utgivelsene holder høy kvalitet.</p>\n<p><a href=\"https://open.spotify.com/album/3W25dUvBpv7kO5wlPzfktc?si=8gQxzizqR_mdlF5fazicTQ\">open.spotify.com</a></p>\n<p><a href=\"https://www.facebook.com/babastiltzofficial/\">www.facebook.com/babastiltzofficial</a></p>\n<p><a href=\"https://www.residentadvisor.net/podcast-episode.aspx?id=587\">www.residentadvisor.net/podcast-episode</a></p>\n","wordpress_id":23514,"translations":{"nb":{"url":"/2019/04/04/supre-djs-klare-for-klubben/"},"en":null}}},"pageContext":{"isCreatedByStatefulCreatePages":false,"id":"de58e2fa-0903-5c8b-b192-0b8faa0f5017"}}