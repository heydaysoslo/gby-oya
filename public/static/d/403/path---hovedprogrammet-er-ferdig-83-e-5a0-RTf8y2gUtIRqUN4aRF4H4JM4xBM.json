{"data":{"wordpressPost":{"title":"Hovedprogrammet er ferdig!","date":"5th June 2018","content":"<p><strong>100 ukespass og under 400 lørdagsbilletter igjen </strong></p>\n<p><strong>Tomt for onsdagsbilletter</strong></p>\n<p><strong> </strong></p>\n<p><strong>Tangerine Dream (DE) – fredag 10. august, Sirkus</strong></p>\n<p><strong>Susanna – fredag 10. august, Vindfruen</strong></p>\n<p><strong>Hollow Hearts &#8211; fredag 10. august, Hagen</strong></p>\n<p><strong>Lucy Swann – lørdag 11. august, Hagen</strong></p>\n<p><strong>Daniel Gude – onsdag 8. august, HiFi Klubben</strong></p>\n<p><strong> </strong></p>\n<p>Hovedprogrammet i Tøyenparken er nå ferdig. Vi setter punktum med de tyske pionerene i Tangerine Dream og et knippe aktuelle norske navn. Årets Øya-program har en fantastisk bredde og aktualitet, og vi er overvelda over de gode tilbakemeldingene.</p>\n<p>Fortsatt gjenstår en del festivalinnhold til Tøyenparken, blant annet innholdet på den intime Biblioteket-scena. Der blir det prating, konserter og annet. I tillegg kommer langt over 100 navn til Klubbdagen, filmprogram på Øyakino og mange flere arrangementer under Øyanatt</p>\n<p>I helga solgte vi ut de siste onsdagsbillettene, og det kun 100 ukespass igjen. Vi forventer at ukespass til årets festival vil være utsolgt i løpet av bare noen dager. Dette er nå den eneste muligheten til å få med seg det sterke onsdagsprogrammet med Arctic Monkeys, Arcade Fire, Brockhampton, Goldie og Grizzly Bear på topp.</p>\n<p>I tillegg har salget av lørdagsbilletter gått unna i det siste. Det er nå under 400 billetter igjen til dagen hvor du kan oppleve Cezinando, Patti Smith, No. 4, Converge, Bendik, J Hus, Neneh Cherry, Dungen, Sløtface, Boy Pablo og mange andre.</p>\n<p>&nbsp;</p>\n<p>TANGERINE DREAM (DE)</p>\n<p>Pionerene i tyske Tangerine Dream starta allerede i 1967, og har siden påvirka og inspirert mange nye generasjoner innen instrumental elektronisk musikk. Grunnlegger Edgar Froese hadde et nært forhold til den tyske psych- og krautscena, noe som prega hans egen musikk. Flere betydningsfulle musikere har i perioder vært medlem av bandet, for eksempel Conrad Schnitzler og Klaus Schulze.</p>\n<p>På midten av 70-tallet fikk de et kommersielt gjennombrudd, med flere album som lå i ukesvis på de britiske salgslistene. Seinere brukte de mye tid på filmmusikk, og er også den største inspirasjonen til musikken som ble laget for TV-serien Stranger Things. Deres egne låter ble også brukt i serien.</p>\n<p>I 2015 døde Edgar Froese, men hans enke og gjenværende musikere ønsket å fullføre arbeidet.</p>\n<p><a href=\"http://www.electricityclub.co.uk/tangerine-dream-live-at-union-chapel/\">Electricity Club</a> var på konsert i London for ikke lenge siden: &#8211; …  it was hard not to be transfixed watching electronic music being created pretty much on the fly in an era when it is far too easy to rely on backing tracks and let your computer do all the work for you!</p>\n<p><a href=\"https://www.facebook.com/Tangerine-Dream-Band-674027079305084/\">www.facebook.com/Tangerine-Dream-Band</a></p>\n<p><a href=\"http://www.tangerinedream.org/\">www.tangerinedream.org</a></p>\n<p>&nbsp;</p>\n<p>SUSANNA</p>\n<p>Susanna gjorde seg først bemerket for et større publikum med duoen Susanna And The Magical Orchestra. I tillegg til egne utgivelser har hun samarbeidet med en rekke andre artister, blant annet Bonnie ‘Prince’ Billy, John Paul Jones og Jenny Hval. Sammen med sistnevnte ga hun ut Meshes Of Voice i 2014. Susanna er kjent for egne komposisjoner, og sterke tolkninger av andres musikk. Nå er Susanna aktuell med Go Dig My Grave, hvor hun blander tradisjonell amerikansk folk og gamle engelske ballader med barokkinstrumentering og sin karakteristiske stemme.</p>\n<p>Go Dig My Grave er laget i samarbeid med den sveitsiske barokk-harpisten Giovanna Pessi, som også har vært med på tidligere utgivelser. På Øyafestivalen har de invitert med seg trekkspilleren Frode Haltli, og felespiller og folkesanger Tuva Livsdatter Syvertsen.</p>\n<p><a href=\"https://www.vg.no/rampelys/musikk/i/e1Ez8M/musikkanmeldelse-susanna-go-dig-my-grave\">VG</a> om Go Dig My Grave: &#8211; Det er stille, forsiktig og neddempet. Noen vil kanskje kalle det meditativt, sakralt. Disse utvannede begrepene er ikke dekkende.</p>\n<p><a href=\"http://gaffa.no/anmeldelse/125404/skjonnhet-i-fluespist-kadaver\">Gaffa</a>: &#8211; Susannas musikk har evnen til å fremprovosere slike refleksjoner. Ikke bare er Go Dig My Grave en utforsking av sorgen som tema, det er også en utforsking av hvordan man kan sammensmelte musikk fra forskjellige aldre og forestillingsverdener. Men til slutt er det også en utforskelse av musikkens mangefasetterte art.</p>\n<p><a href=\"https://www.facebook.com/susannamagical/?fref=mentions\">www.facebook.com/susannamagical</a></p>\n<p>&nbsp;</p>\n<p>HOLLOW HEARTS</p>\n<p>I vår ga Hollow Hearts fra Tromsø ut sitt sterke debutalbum Annabelle. Siden den gang har de vært på veien rundt i landet, og vist hvilket herlig liveband de er. Musikken deres har røtter i americana, men utførelsen er helt deres egen og det hele er gjort med meget godt håndverk. Kvartetten skal i sommer vise seg at låtene deres også gjør seg på utendørsscener. Vi gleder oss til de overbeviser et stort publikum i Tøyenparken.</p>\n<p><a href=\"https://erikvalebrokk.no/sensasjon-nord-ta-vel-imot-hollow-hearts/\">Mitt liv som Erik</a> var til stede på den første Oslo-konserten: &#8211; I løpet av ti sanger fikk Hollow Hearts vist seg frem som et spennende og uforutsigbart band som nok har countrymusikken som basis for mye av det de gjør, men som blander inn rock- og blueselementer og har en tydelig forkjærlighet for en god popmelodi, samtidig som de ikke er redde for å benytte noen overraskende taktskifter.</p>\n<p><a href=\"https://www.facebook.com/hollowheartsband/\">www.facebook.com/hollowheartsband</a></p>\n<p><a href=\"https://www.hollowhearts.no/\">www.hollowhearts.no</a></p>\n<p>&nbsp;</p>\n<p>LUCY SWANN</p>\n<p>Norsk-britiske Lucy Swann ga i vinter ut albumet Blue, Indigo, Violet and Death. Det er fylt med hennes helt egen innfallsvinkel til moderne pop. Hun har blitt kalt unik, grenseløs, eksperiementell, mørk og kompromissløs, og vi sier oss enige. Forrige soloalbum kom i 2010 og hadde navnet La Petit Morte. Også den gangen så vi det som nødvendig å ha henne med på Øya-plakaten. Årene imellom har blant annet blitt brukt på å komponere musikk for dans og teater.</p>\n<p><a href=\"https://www.aftenposten.no/kultur/i/On3yKb/Eksentrisk-pop-perle-fra-Lucy-Swann\">Aftenposten</a> om det nye albumet: &#8211; Musikk som smyger seg frem i elegante lydlandskap, med et intrikat fokus på heftige rytmer og tidvis dundrende bassfrekvenser. Heftige synthlyder kverner seg gjennom låtene, og det blir sogar sneket inn glimt av strykere og ordinært piano underveis.<br />\nSwanns musikk veksler mellom rolige stemninger og heftige forløsninger, ankret i en popteft som suger deg fast.</p>\n<p><a href=\"https://www.facebook.com/LucySwannmusic/\">www.facebook.com/LucySwannmusic</a></p>\n<p><a href=\"http://www.lucyswann.com/\">www.lucyswann.com</a></p>\n<p>&nbsp;</p>\n<p>DANIEL GUDE</p>\n<p>Daniel Gude har vært en sentral skikkelse &#8211; kanskje den mest sentrale &#8211; i Oslos klubbmiljø i et par tiår. Han står bak klubbkonsepter som Boogienetter, Retro og Kids Love Bass, og under navnet DJ Nuhhh har han jevnlig pusha kvalitetsmusikk i et bredt spekter av sjangre; soul, disco, boogie, garage og house &#8211; pluss mye, mye mer.</p>\n<p>Da Gude fikk et slags kommersielt gjennombrudd som DJ for hiphop-pionerene Equicez tidlig på 2000-tallet, hadde han allerede vært klubbkid på HeadOn og Jazid i mange år, produsert beats sammen med blant andre Don Martin, hatt et ukentlig hiphop-show på radio, vært å finne bak disken på Voices of Wonder, drevet Flipside Records, og startet produksjonsselskapet Kids Love Wax.</p>\n<p>Siden har han primært fokusert på det han kan aller best &#8211; å være DJ. Versatil som få, men det er en rød tråd av groovy svart rytmebasert musikk i settene hans. Selv om han ikke skryter av det, går Gude for å ha en av landets største (og beste!) platesamlinger, og den får vi høre smakebiter fra i HiFi Klubben onsdag 8. august!</p>\n<p>&nbsp;</p>\n"}},"pageContext":{"isCreatedByStatefulCreatePages":false,"id":"a793c680-22e2-5e29-ae6b-6be140cd4f46"}}