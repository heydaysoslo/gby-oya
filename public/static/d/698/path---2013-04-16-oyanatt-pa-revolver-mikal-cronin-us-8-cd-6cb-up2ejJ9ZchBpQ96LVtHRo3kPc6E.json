{"data":{"wordpressPost":{"title":"Øyanatt på Revolver: Mikal Cronin (US)","date":"2013-04-16T10:15:20.000Z","content":"<div>Den kritikerroste artisten med base i San Francisco, som snart skal gi ut sitt andre album MCII, spiller på Revolver fredag 9. august. Tidligere har vi sluppet <a href=\"http://oya.test/artist/uncle-acid-the-deadbeats/\" target=\"_blank\">Uncle Acid &amp; the Deadbeats til Parkteatret</a>, flere Øyanatt-slipp kommer snart.</div>\n<div></div>\n<div>Mikal Cronins selvtitulerte debutalbum fra 2011 handlet om avslutninger. Å gjøre ferdig college, å avslutte et seriøst forhold, å flytte fra Los Angeles, byen han vokste opp i. Derfor kommer det ikke som noen overraskelse at oppfølgeren MCII, Cronins første på Merge Records, tar for seg friske starter.</div>\n<div></div>\n<div>&#8211; Livet mitt har forandret seg en hel del siden det første albumet kom ut, sier Mikal Cronin, og viser til flyttingen til San Francisco og turnévirksomhet med såvel Ty Segall som med eget band. &#8211; Jeg ble servert et helt nytt knippe med problemer og situasjoner som jeg måtte komme meg gjennom. «Am I Wrong» og «Shout it Out» tar for seg Cronins usikkerhet rundt et nytt forhold, mens «I&#8217;m Done Running From You» og «Weight» viser en artist som virkelig kjenner på hva det vil si å vokse opp i det 21. århundre. Albumet MCII ble spilt inn sent i 2012 av Eric Bauer på hans Bauer Mansion i San Francisco (bortsett fra «Don&#8217;t Let Me Go» som ble spilt inn hjemme). Cronin har fått med seg gjester som K. Dylan Edrich, Charles Moothart, Ty Segal og Petey Dammit, men ellers spilte han alle instrumenter selv. &#8211; Det virker helt opplagt for meg, men hvis jeg tar to skritt tilbake er det kanskje litt schizofrent. Forhåpentligvis høres det nok ut som meg til å gi mening.</div>\n<div></div>\n<div>Mikal Cronin (US)<br />\nTid: fredag 9. august 2013<br />\nSted: Revolver, Møllergata 32<br />\nPris: 150 kr / 120 kr (uten/med Øyapass)<br />\nAldersgrense: 20 år<br />\nPrice: 150/120 Kr (Uten/Med Øyapass)</div>\n<div></div>\n<div>\n<p>OM ØYANATT: Øyanatt er konserter og klubbkonsepter rundt omkring i Oslo sentrum etter at Middelalderparken stenger 23.00. Dette er altså en glimrende mulighet til å ta med seg den gode festivalstemninga inn i byen etterpå. Øyanatt lages i samarbeid med de beste arrangørene og klubbene i Oslo. Grunnet varierende forutsetninger og behovet for at arrangørene skal få disse konsertene/klubbkonseptene til å gå rundt på egenhånd, gjør det ikke mulig å inkludere Øyanatt i festivalpasset. Gyldig Øya-billett til den aktuelle dagen (evt festivalpass) gir rabatt på Øyanatt-arrangement.</p>\n</div>\n<div></div>\n","wordpress_id":6275,"translations":{"nb":{"url":"/2013/04/16/oyanatt-pa-revolver-mikal-cronin-us/"},"en":null}}},"pageContext":{"isCreatedByStatefulCreatePages":false,"id":"2ad8f3e1-56f7-5fe7-8b5d-b140d0e050c9","locale":"nb"}}