{"data":{"wordpressPage":{"title":"Michael Johansson","content":"<p>Kunst på Øya er stolte av å presentere skulpturen <em>Some Assembly Required – Picnic</em>, av den svenske kunstneren Michael Johansson.</p>\n<div>\n<p>Johansson har bakgrunn fra Kunstakademiet i Trondheim og er for tiden basert i Berlin. Han har utført en rekke utstillinger og offentlig kunstoppdrag.</p>\n<p>Med verket <em>Some Assembly Required – Picnic</em>, remikser Michael Johansson en standard parkbenk og frigjør den fra sin opprinnelig funksjon.</p>\n<p>Michael fascineres av å gå rundt på loppemarkeder og finne dubletter av tilsynelatende unike, ofte ubrukelige gjenstander. Det funne objektets unike og ukjente opprinnelse bidrar til det driv som får han til å ville ha flere. Denne fascinasjonen for blandingen av det unike og det gjenkjennbare anser Johansson å være vesentlig i sitt kunstnerskap. Ved å implementere velkjente gjenstander i ett nytt homogent system som snur og vrir på gjenstandens opprinnelige mening utforsker han forskjellige måter å fortelle en historie på.</p>\n<p>I noen av sine seneste arbeider har Michael Johansson remikset gjenstander som hører hjemme i et spesifikt miljø, eksempelvis en stue eller en hage, til en ny, tettpakket geometrisk enhet som nullstiller stedet og objektet.</p>\n<p>Hva skjer når omstrukturering av et objekt skjer såpass subtilt at man ved første øyekast er usikker på om det dreier seg om et kunstverk eller om gjenstanden har begynt å mutere seg selv?</p>\n</div>\n<p><a href=\"http://www.michaeljohansson.com\">www.michaeljohansson.com</a></p>\n"}},"pageContext":{"isCreatedByStatefulCreatePages":false,"id":"6b54fb74-98e5-57b3-9ad9-4bfecd8e375d"}}