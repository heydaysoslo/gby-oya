{"data":{"wordpressPost":{"title":"Mathallen flytter til Øya","date":"25th July 2013","content":"<p><strong>Snart får Middelalderparken sin egen økologiske mathall! Under festivalen 6.-10. august bygger vår nye hovedsamarbeidspartner Mathallen to mini-mathaller i parken hvor du kan smake deg gjennom alle slags kulinariske godsaker.</strong></p>\n<p>Ved Vikascenen kan du besøke Mathallens fiskeutsalg &#8211; hvor Kulinarisk Akademi og Vulkan Fisk disker opp med sushi, fish&amp;chips, currygryte med kveite, bacalao og laksewraps.</p>\n<p>Nærmere Sjøsidenscenen er Mathallens hovedtelt &#8211; med til sammen 13 aktører fra Mathallen. Gled deg til Champagnerias pattegrisburger, pulled pork kebab eller vegetarisk kebab med kongeøsterssopp fra Slakterhuset, spareribs grillet på Texas Green Egg fra Sous-Vide Norge, nykokt paella fra Hotel Havana, Smelteverkets legendariske lammegryte, hjemmelaget Ringebupølse fra Annis Pølsemakeri, quinoasalat med grillede grønnsaker fra Funky Fresh Foods, spansk tapas fra Barramon og ordentlig ostesmørbrød fra Melkerampa og Baker Nikolaisen. Til dessert kan du spise eplepai fra Hello Good Pie og drikke Solberg &amp; Hansens egne Øyakaffe.</p>\n<p><a href=\"https://www.facebook.com/events/162963647223761/?fref=ts\">Få siste oppdatering fra Mathallen på Øya her</a>.</p>\n<p>Foto: Finn Ståle Felberg</p>\n<p>&nbsp;</p>\n"}},"pageContext":{"isCreatedByStatefulCreatePages":false,"id":"61561a0e-6f18-5bc4-8cfa-93b29d4b75aa"}}