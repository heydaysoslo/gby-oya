{"data":{"wordpressPost":{"title":"Urban gård på Øya","date":"19th June 2015","content":"<p>&nbsp;</p>\n<p>Navnet «Tøyen» kommer av norrønt Tadvin, en sammensetning av tad (møkk eller gjødsel) og vin (eng eller mark). Området rundt Tøyenparken har blitt brukt til matproduksjon siden 1600-tallet og fikk navnet sitt nettopp på grunn av det gode jordsmonnet.</p>\n<p>For å finne ut om Tøyen fortsatt lever opp til navnet sitt, har vi i år bygget en egen bygård på festivalområdet. <a href=\"https://www.facebook.com/growlaboslo\">Growlab Oslo</a> står bak prosjektet, som er en grønnsaks- og urtehage hvor du kan oppleve aktiviteter og workshops knyttet til matproduksjon og jord. På bygården får du innblikk i de forskjellige aspektene ved bærekraftig matproduksjon, hvor maten du spiser kommer fra og hva slags verdier som ligger til grunn.</p>\n<p>Øya bygård er delt opp i fire forskjellige områder som representerer hvert sitt stadium i det økologisk kretsløpet.</p>\n<p>&#8211; Vi får også besøk av ulike gjester med kunnskap innenfor de ulike temaene – blant annet en dyktig bonde som ønsker å øse av sin kunnskap og filosofi, sier Mads Pålsrud, initiativtakeren bak GrowLab Oslo.</p>\n<p>Paviljongen knyttes opp mot Tøyens historie før og nå. Tøyen hovedgård var en av de største gårdene øst i Oslo, og før 1814 &#8211; da området ble gjort om til forskningshagen Botanisk hage &#8211; hadde det vært gårdsdrift der siden 1600-tallet. I dag er det ingen fast gårdsdrift på Tøyen &#8211; men du kan besøke bygården på Øya i august!</p>\n"}},"pageContext":{"isCreatedByStatefulCreatePages":false,"id":"89224a28-fb49-5c2a-9eb9-09de3e5f9193"}}