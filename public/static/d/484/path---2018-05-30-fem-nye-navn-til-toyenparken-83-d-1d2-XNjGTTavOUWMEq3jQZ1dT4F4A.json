{"data":{"wordpressPost":{"title":"Fem nye navn til Tøyenparken","date":"30th May 2018","content":"<p><strong>Kun 200 ukespass igjen, og kun 300 dagsbilletter til onsdag</strong></p>\n<p><strong>Bendik – lørdag 11. august, Amfiet</strong></p>\n<p><strong>Daniel Avery (UK) – fredag 10. august, HiFi Klubben</strong></p>\n<p><strong>The Lemon Twigs (US) – onsdag 8. august, Hagen</strong></p>\n<p><strong>Madam X (UK) &#8211; onsdag 8. august, HiFi Klubben</strong></p>\n<p><strong>Boy Pablo – lørdag 11. august, Vindfruen</strong></p>\n<p>&nbsp;</p>\n<p>Øya-programmet er fortsatt ikke helt ferdig. I dag legger vi til et variert knippe artister til de to dagene hvor billettsalget har gått absolutt fortest, og et navn til fredagen. Publikumsfavoritten Bendik er snart singelaktuell og spiller sin første Oslo-konsert på over 2 år, den nye eksportsensasjonen Boy Pablo får seg entusiastisk publikum i stadig flere land, The Lemon Twigs har nytt album på vei. Alle tre vil altså være svært aktuelle når de går på scena i Tøyenparken. I tillegg får HiFi Klubben påfyll av to av de mest spennende britiske navna om dagen, Daniel Avery og Madam X.</p>\n<p>Nå er det svært få ukespass igjen, kun 200 er igjen hos Ticketmaster. Samtidig selger onsdagsbillettene kjapt, og det er nå kun 300 igjen. I tillegg er det verdt å merke seg at lørdagen ikke henger langt bak. Det er altså på tide å bestemme seg for hvilke billetter man vil ha, så man ikke går glipp av sine favoritter i det fyldige Øya-programmet.</p>\n<p>På onsdag 8. august kan du også oppleve Arctic Monkeys, Arcade Fire, Jenny Lewis, Band Of Gold, Brockhampton, Goldie, Grizzly Bear og mange andre. Blant høydepunktene lørdag 11. august er Cezinando, Patti Smith, Neneh Cherry, Converge, J Hus, No. 4, Sløtface, Dungen og Lindstrøm.</p>\n<p>&nbsp;</p>\n<p>BENDIK</p>\n<p>Bendik gir ut singelen Tro Meg 15. juni, og spiller på Øyas største scene lørdag 11. august. Forrige singel het Perfekt, og har fått massiv radiospilling og et avspillingstall på 2 millioner hos strømmetjenestene.</p>\n<p>Silje Halstensen har under navnet Bendik gitt ut tre sterke album, og spilt hundrevis av gripende og energiske konserter. Den hyppige turnévirksomheten kombinert med Siljes formidlingsevne har bidratt til å gjøre Bendik-konsertene til noe helt eget. Publikum og presse har latt seg rive med av henne og bandet, og i både 2013 og 2015 ble Bendik nominert til årets liveartist under P3 Gull.</p>\n<p><a href=\"https://www.bt.no/kultur/i/1jV4J/Bendik-gir-oss-gasehud\">Bergens Tidende</a> om Musikken til Bendik: &#8211; Bendik smir båndet mellom pop og elektronika på en unik måte og har samtidig bred appell.</p>\n<p>Om å spille på Øyafestivalen i august, sier hun selv: &#8211; Øyafestivalen var min første store festivalkjærlighet og forelskelsen tar rett og slett ikke slutt. Jeg ser frem til å spille på Øya i år!</p>\n<p><a href=\"https://www.facebook.com/bendikofficial/\">www.facebook.com/bendikofficial</a></p>\n<p><a href=\"https://www.bendikofficial.com/\">www.bendikofficial.com</a></p>\n<p>&nbsp;</p>\n<p>DANIEL AVERY</p>\n<p>Daniel Avery har gitt ut to album, Drone Logic (2013) og Song for Alpha (2018). De to utgivelsene har gitt han status som en av de toneangivene technohodene i dette tiåret. På det nye albumet viser han flere sider av seg selv, med referanser til både ambient, psykedelisk inspirasjon og hardtslående dansegulvfavoritter. Averys musikk bør appellere like mye til hjernen som til kroppen. Song for Alpha beveger seg på strålende vis mellom hva som egner seg på klubbgulvet og hva som passer til intens lytting på egenhånd.</p>\n<p><a href=\"https://pitchfork.com/reviews/albums/daniel-avery-slow-fade-ep/\">Pitchfork</a>: &#8211; Hair-raising and psychedelic…a dreamworld of vibrations and melody.</p>\n<p>DJ Mag: -…the sound of an artist with something special to say rather than a point to prove.</p>\n<p><a href=\"https://www.facebook.com/danielmarkavery/\">www.facebook.com/danielmarkavery</a></p>\n<p><a href=\"https://www.danielavery.co.uk/\">www.danielavery.co.uk</a></p>\n<p>&nbsp;</p>\n<p>THE LEMON TWIGS (US)</p>\n<p>The Lemon Twigs er et poprockband fra Long Island, New York, frontet av de to unge brødrene Brian og Michael D&#8217;Addario. Musikken bærer preg av en meget sterk musikalsk oppdragelse med en forkjærlighet for 70-tallet og klassisk gitarpop. I 2016 kom albumet Do Hollywood. En oppfølger er på vei. De skal i år varme opp for Øya-aktuelle Arctic Monkeys på store arenaer.</p>\n<p>Britiske The Times beskriver musikken slik: &#8211; …a modern-day band combining the melodic, harmony-rich soft rock of Wings and Supertramp, the underground cool of Big Star and the Ramones, and the theatricality of Broadway musicals&#8221;.</p>\n<p>Claes Olsen, bookingsjef i Øyafestivalen, så bandet i 2017: &#8211;  En av høydepunktene fra årets SXSW var definitivt The Lemon Twigs sin konsert på 4AD-festen på Mohawk.</p>\n<p><a href=\"https://www.facebook.com/TheLemonTwigs/\">www.facebook.com/TheLemonTwigs</a></p>\n<p>&nbsp;</p>\n<p>MADAM X (UK) – DJ-sett</p>\n<p>Under DJ-monikeren Madam X (må ikke forveksles med hairmetal-bandet ved samme navn) fronter Crissi Vassilakis ofte den mørkere siden av bassinfusert techno, men plateutvalget er samtidig meget allsidig og uforutsigbart, og inkluderer like gjerne også grime og garage. Vassilakis har vært tett knyttet til Manchester-scenen etter hun flyttet til byen i 2010 for å studere, men er nå basert i London, hvor hun driver undergrunnsetiketten Kaizen, japansk for stadig fremdrift.</p>\n<p>Stadig fremdrift er også stikkord for det vi får høre når hun inntar HiFi Klubben onsdag 8. august. Hun er like flink til å få gulvet i gang enten hun spiller i en liten kjeller eller foran 8000 mennesker på Reading-festivalen, og besitter en musikalsk formidlingsevne som har ført til radioprogrammer på BBC Radio 1, Rinse FM og NTS. Madam X er multiplattform i sin tilnærming, og med det en av Storbritannias mest spennende DJs om dagen.</p>\n<p><a href=\"https://www.facebook.com/DJMadamX/\">www.facebook.com/DJMadamX</a></p>\n<p><a href=\"https://www.djmadamx.com/\">www.djmadamx.com</a></p>\n<p>&nbsp;</p>\n<p>BOY PABLO</p>\n<p>19-år gamle Pablo Muñoz fra Bergen har på kort tid fått massiv oppmerksomhet for låtene han lager under navnet Boy Pablo. I fjor kom EPen Roy Pablo, og mange falt for videoen til Everytime, som er sett nesten 8 millioner ganger på Youtube. I vår har han gitt ut den flotte singelen Losing You. Samtidig la han ut på sin første Europa-turné, sammen med kompisene i bandet.</p>\n<p>Før hans fengende, sommerlige pop inntar Tøyenparken, skal han spille på festivalen Field Day i London og turnere USA/Canada. Det forventes at store deler av turneen vil være utsolgt. Dette er en sjelden mulighet til å se en av de norske artistene det er høyest forventninger til i utlandet akkurat nå.</p>\n<p><a href=\"https://pitchfork.com/reviews/tracks/boy-pablo-losing-you/\">Pitchfork</a>: &#8211; Boy Pablo make the kind of balmy daydream music that perfectly assuages the sting of a breakup, making it clear that their success is more than a viral fluke.</p>\n<p><a href=\"http://www.whenthehornblows.com/2018/03/single-review-boy-pablo-losing-you.html\">Whenthehornblows.com</a>: &#8211; Boy Pablo is stealing hearts with his beautiful voice which is the perfect mix of pop and indie, providing us with the perfect 60s twang which was missing from our lives.</p>\n<p><a href=\"https://www.facebook.com/boypablol/\">www.facebook.com/boypablol</a></p>\n<p><a href=\"https://www.boypablo.com/\">www.boypablo.com</a></p>\n<p>&nbsp;</p>\n","wordpress_id":21808,"translations":{"nb":{"url":"/2018/05/30/fem-nye-navn-til-toyenparken/"},"en":null}}},"pageContext":{"isCreatedByStatefulCreatePages":false,"id":"05134cf3-f2c2-52ca-951c-49967c0c190f","locale":"nb"}}