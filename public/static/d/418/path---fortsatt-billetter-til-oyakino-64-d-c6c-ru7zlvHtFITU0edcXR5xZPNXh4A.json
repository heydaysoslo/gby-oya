{"data":{"wordpressPost":{"title":"Fortsatt billetter til Øyakino!","date":"6th August 2013","content":"<p>Selv om billettene til alle dager ut i Middelalderparken nå er utsolgt, kan man fortsatt kjøpe billetter til Øyakino på Ringen Kino. Som rosinen i pølsa skal El Doom &amp; The Born Electric spille stumfilmkonsert. Filmen bandet skal lydsette er den italienske klassikeren &#8220;L’Inferno&#8221;. Dette kan ikke bli annet enn feiende fett!</p>\n<p>På plakaten står også dokumentaren &#8220;Petey &amp; Ginger&#8221;. Her møter vi Thee Oh Sees-gitarist og -bassist Petey Dammitt, som ved siden av å spille i bandet jobber med å distribuere porno. Vi blir også kjent med Ginger som er tidligere stripper, men som nå forsøker å livnære seg som tarotkortleser. De kjenner ikke hverandre, men begge sliter med å tjene til livets opphold i den sviktende økonomien som har rammet USA, og forsøker å livnære seg gjennom å selge lykke, om enn falsk lykke. Men det å selge lykke i land hvor folk ikke lenger har penger er ikke en enkel oppgave.</p>\n<p>Ellers viser Ringen en rekke musikkdokumentarer og norske førpremierer. Filmene som vises er ”The National: Mistaken for Strangers”, ”The Stone Roses: Made of Stone”, ”Springsteen &amp; I”, ”Jeg er din”, ”Kyss Meg for Faen i Helvete”, ”Death Metal Angola”, ”Twenty Feet from Stardom”, og ”Searching for Sugar Man”. Regissøren av ”Jeg er din”, Iram Haq, vil komme på Ringen og introdusere filmen, og Gylve Fenriz Nagell fra Darkthrone vil introdusere ”Death Metal Angola”.</p>\n<p>Billetter til disse og de andre Øyakinovisningene kan kjøpes her: <a href=\"http://www.oslokino.no/incoming/article1111744.ece \" target=\"_blank\">http://www.oslokino.no/incoming/article1111744.ece </a></p>\n"}},"pageContext":{"isCreatedByStatefulCreatePages":false,"id":"6ab01fcf-0233-5b3e-831c-997c50a493db"}}