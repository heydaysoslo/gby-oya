{"data":{"wordpressPost":{"title":"Øyanatt på Sukkerbiten","excerpt":"<p>Smug presenterer bl.a. Mykki Blanco (US), Skream (UK), James «D Train» Williams (US), Todd Terje, The 2 Bears (UK) og J. Views (US). </p>\n","content":"<p>Ville tilstander på Sukkerbiten! Våre venner i Smug har satt opp fire temmelig essensielle kvelder med Øyanatt for oss 7.-10. august.</p>\n<p>På onsdagen kommer <em>gender-bender</em> og rapper Mykki Blanco, samt connaisseurenes foretrukne DJ, Oneman fra London. Torsdag har turen kommet til Skream, tidligere dubstep-posterboy, nå inkorporerer han også house, disco og klassisk techno i settene sine. Med seg har han en av de vikelig store stemmene innen 80s boogie, det elektroniske bindeleddet mellom disco, elektro og house, nemlig James Williams fra duoen D Train.</p>\n<p>Fredag er det vår egen DJ-superstjerne Todd Terje som spiller opp, og han har selv ønsket seg selskapet til den bulgarske produsenten og DJen KiNK denne kvelden. Den britiske duoen The 2 Bears, der Hot Chip-medlem Joe Goddard utgjør halvparten, runder av på lørdag sammen med den meget spennende amerikaneren J. Views, som har en eksperimentell tilnærming og helt unik metode når det gjelder musikk.</p>\n<p>Billetter til alle dager er i salg nå! Følg linken om forsalg under hver dag.</p>\n<p>&nbsp;</p>\n<p><strong>Onsdag 7. august</strong><br />\nSmug og Seksuell presenterer:<br />\nMYKKI BLANCO (US)<br />\nONEMAN (UK)<br />\nCC med/uten øyabillett: 150/200 kr<br />\n<a href=\"http://www.billettservice.no/artist/mykki-blanco-billetter/910615\" target=\"_blank\">Forsalg på Billettservice</a><br />\nID 20 år</p>\n<div><strong>MYKKI BLANCO (US)</strong><br />\nPoet, performanceartist i drag og rapper. Multitalentet Michael Quattlebaum Jr. er beviset på at  de mest interessante tingene skjer på utsiden av de etablerte musikalske formatene. Som 16-åring rømte han fra California til New York og rakk akkurat  å oppleve byen før den ble gjennomgentrifisert og kultursterilisert av konservative politikere og hipstere med litt for mye penger på bok. Scenepersonen Mykki Blanco startet som en rollefigur på en Youtube-video i 2010 (inspirert av Lil’ Kims alter ego Kimmy Blanco). Blanco er en slags reinkarnasjon av New York som den en gang var: skitten, i randsonen og grenseløs kreativ. Mykki Blanco har gitt ut to album (Mykki Blanco &amp; The Mutant Angels og Betty Rubble: The Initiation), samt en mixtape produsert av blant andre Brenmar, Flosstradamus, Le1f og Sinden. En konsert med Blanco er som å være på fest med Andy Warhol, GG Allin, Marilyn Manson og Jean Cocteau på samme tid. Med andre ord en fest du ikke vil gå glipp av. Mykki Blanco presenteres av hovedstadens mest lettfeldige klubbkonsept, Seksuell.</div>\n<div></div>\n<div><iframe src=\"http://www.youtube.com/embed/z_xA7Amc06k\" frameborder=\"0\" width=\"635\" height=\"357\"></iframe></div>\n<div></div>\n<div><strong>ONEMAN (UK)</strong><br />\nDet er ikke alle forunt å få merkelappen &#8220;DJenes DJ&#8221;, men London-baserte Stephen Bishop har det som skal til. Bishop, som går under navnet Oneman bak platespillerne er en sentral figur rundt  den innflytelsesrike London-radioen Rinse FM, og har lenge fungert som et bindeledd mellom de aller siste postdubstep- og grimeutgivelsene, og Englands nyere klubbmusikkhistorie – tenk sjangere som UK garage og UK funky. Oneman har også en fot for hiphop og house, og makter å sy sammen konsistente sett bestående av alle de nevnte elementene, uten at det blir schizofrent. Det er slikt som kalles skills. For et treffende eksempel på Onemans ekspertise; sjekk ut Fabriclive-miksen (Fabriclive 64) han gjorde i fjor høst.</div>\n<div>\n<p>&nbsp;</p>\n<p>&nbsp;</p>\n<p><strong>Torsdag 8. august</strong><br />\nSmug og Boogienetter presenterer:<br />\nSKREAM (UK)<br />\nJAMES «D TRAIN» WILLIAMS (US)<br />\nCC med/uten øyabillett: 150/200 kr<br />\n<a href=\"http://www.billettservice.no/artist/skream-billetter/519843\" target=\"_blank\">Forsalg på Billettservice</a><br />\nID 20 år</p>\n<p><strong><br />\n<strong>SKREAM (UK)</strong><br />\n</strong>Sør-London 2003, og en 17 år gammel platesjappeansatt på Big Apple Records i Croydon befinner seg plutselig midt i utviklingen av en elektronisk klubbsjanger som skal komme til å revolusjonere den britiske klubbmusikken. Sjangeren er selvsagt dubstep, og 17-åringen er Skream, som på denne tiden sammen med sin makker Benga leverte en mørkere, minimalistisk og mer futuristisk variant av UK garage til dubsteppionéer-DJen Hatcha. Skream har stått for noen av de største crossover-hitene i sjangeren (deriblant den massive remixen av La Rouxs In it for the Kill). Inspirert av produsenter som Jackmaster har Skream det siste året beveget seg bort fra det typiske dubstep-soundet, og inkorporerer i dag klassisk techno, disco og house i produksjonene og DJ-settene sine.</p>\n<p><iframe src=\"https://w.soundcloud.com/player/?url=http%3A%2F%2Fapi.soundcloud.com%2Ftracks%2F92941416\" frameborder=\"no\" scrolling=\"no\" width=\"100%\" height=\"166\"></iframe><br />\n<strong></strong></p>\n<p><strong>JAMES «D TRAIN» WILLIAMS (US)</strong><br />\nDet er en av klubbmusikkens virkelig store stemmer som besøker Bjørvikautstikkeren og Sukkerbiten denne torsdagskvelden. James &#8220;D Train&#8221; Williams utgjorde sammen med Hubert Eaves den innflytelsesrike, elektroniske diskoduoen D Train, oppkalt etter et nick Williams fikk som baseball-spiller på high school. D Train-klassikere som &#8220;You’re The One For Me&#8221;, &#8220;Keep On&#8221; og &#8220;Music&#8221; var en sentral del DJ-repertoaret på klubber som Paradise Garage og Studio 54 i årene mellom 1982 og 1985, og remixene fra folk som Francois Kevorkian, Shep Pettibone og Larry Levan var med på å trygt transportere discoens opprinnelige verdier over i house-sjangeren senere i tiåret. En solid porsjon musikkhistorie og en fantastisk vokalist. Dette er D Trains første besøk i Norge (etter at han skulle opptrådt  på Stratos på Youngstorvet i Oslo, 22. juli 2011).</p>\n<p>&nbsp;</p>\n<iframe src=\"http://www.youtube.com/embed/QWmteg9guoo\" frameborder=\"0\" width=\"635\" height=\"357\"></iframe>\n<p>&nbsp;</p>\n<p><strong>Fredag 9. august</strong><br />\nSmug presenterer:<br />\nTODD TERJE<br />\nKiNK (BG)<br />\nCC med/uten øyabillett: 150/200 kr<br />\n<a href=\"http://www.billettservice.no/artist/todd-terje-billetter/917248\" target=\"_blank\">Forsalg på Billettservice</a><br />\nID 20 år</p>\n</div>\n<div><strong>TODD TERJE</strong><br />\nHvem representerer lyden av Oslo anno 2013 bedre enn Mjøndalens store sønn, Todd Terje? &#8220;Inspector Norse&#8221; var låta som ikke bare skapte debatt og krav om at musikksjefen i NRK P3 måtte gå av, det var også den første norske instrumentallåta siden Röyksopps &#8220;Eple&#8221; som har fått klubbere over hele verden til å gå fra konseptene. Og det uten å ty til andre triks enn en gammel analog synth og et knippe trivelige melodier. Med sin lekne og kunnskapsrike innfallsvinkel til produsentvirket er Todd Terje blitt en særdeles ettertraktet remixer og produsent (Franz Ferdinand slipper et album med flere Terje-låter i august). Samtidig er han en fremragende DJ som stadig oftere dukker opp på årsebeste DJ-kåringer (nå sist på Resident Advisor og Rolling Stone). Oslos klubbscene har altså gått hen og fostret en internasjonal DJ-stjerne. Trodde du discoen var død? Føler du house er et statisk musikkformat? Ta deg en bolle og la Todd Terje kurere deg.</div>\n<div></div>\n<div><iframe src=\"https://w.soundcloud.com/player/?url=http%3A%2F%2Fapi.soundcloud.com%2Ftracks%2F92182988\" frameborder=\"no\" scrolling=\"no\" width=\"100%\" height=\"166\"></iframe></div>\n<div></div>\n<div><strong>KiNK (BG)</strong><br />\nTidlig 90-tallstechno øver en sterk innflytelse på klubbmusikken i 2013, og det er få som gjør det bedre og friskere enn den bulgarske produsenten/musikeren KiNK. Todd Terje er fan (og foreslo selv å få KiNK til Oslo), og til og med tidsmessige UK-navn som Julio Bashmore, Martyn og xxxy innrømmer glatt at de er sterkt influert av bulgareren. KiNK leverer et livesett på Sukkerbiten.<strong></strong></div>\n<div></div>\n<div></div>\n<p>&nbsp;</p>\n<div><strong>Lørdag 10. august</strong></div>\n<div>\n<div>Smug presenterer:<br />\nTHE 2 BEARS (UK)<br />\nJ. VIEWZ (US)<br />\nCC med/uten øyabillett: 150/200 kr<br />\n<a href=\"http://www.billettservice.no/artist/two-bears-billetter/925857\" target=\"_blank\">Forsalg på Billettservice</a><br />\nID 20 år</div>\n<div></div>\n<p><strong>THE 2 BEARS (UK)</strong><br />\nThe 2 Bears er en DJ- og produsent-duo fra London. Mens Raf Rundell under navnet DJ Raf Daddy i en årrekke har tjent klubb-London som radiovert, klubbpromotør og labelboss, er Joe Goddard kanskje mest kjent som en femtedel av elektropopgruppa Hot Chip. Rundell og Goddard er i tillegg medlemmer i DJ-kollektivet Greco-Roman Soundsystem. Som The 2 Bears fremviser duoen Rundell og Goddard sin kjærlighet for solid og humørfylt house, og soundet deres har av kreative sjeler blitt kalt for alt fra &#8220;pop-hip-house&#8221; og &#8220;liquid-bmore-house-step&#8221; til &#8220;rave-garage&#8221;. To store karakterer på den britiske klubbscenen.</p>\n</div>\n<iframe src=\"https://w.soundcloud.com/player/?url=http%3A%2F%2Fapi.soundcloud.com%2Ftracks%2F79068524\" frameborder=\"no\" scrolling=\"no\" width=\"100%\" height=\"166\"></iframe>\n<div><strong> J. VIEWZ (US)</strong><br />\nDu har musikere som knapt ser opp fra instrumentene sine, og så har du musikere som begjærlig omfavner alle muligheter til å gjøre musikken levende – også utenfor det strengt musikalske. Brooklyneren Jonathan Dagan (som han egentlig heter) tilhører siste kategorien. I tillegg til å koke opp et samplebasert og mangefasettert elektronisk sound som har funnet et stort publikum på sosiale musikktjenester, jobber J. Viewz også innovativt med å bryte ned barrieren mellom utøver og tilhører. Både i den musikalske prosessen og på konsert, hvor Viewz benytter seg av elektroder for å gjøre alt fra publikum til frukt til instrumenter som kan spilles på. Viewz er også kjent for å gå en ekstra mil når det kommer til den visuelle presentasjone, noe som har resultert i en Grammy for albumdesignet til Rivers and Homes. Og han har remixet alt fra Moby og Dido, til Nina Simone, Depeche Mode og Kings of Leon. I løpet av Øya-uka holder J. Viewz også en interaktiv workshop på Sukkerbiten. <em>Se <a href=\"http://smug.no\" target=\"_blank\">www.smug.no</a> for mer info.</em></div>\n<div></div>\n<div></div>\n<div>\n<p>OM ØYANATT: Øyanatt er konserter og klubbkonsepter rundt omkring i Oslo sentrum etter at Middelalderparken stenger 23.00. Dette er altså en glimrende mulighet til å ta med seg den gode festivalstemninga inn i byen etterpå. Øyanatt lages i samarbeid med de beste arrangørene og klubbene i Oslo. Grunnet varierende forutsetninger og behovet for at arrangørene skal få disse konsertene/klubbkonseptene til å gå rundt på egenhånd, gjør det ikke mulig å inkludere Øyanatt i festivalpasset. Gyldig Øya-billett til den aktuelle dagen (evt festivalpass) gir rabatt på Øyanatt-arrangement.</p>\n</div>\n","date":"2013-06-19T09:58:27.000Z","wordpress_id":7392,"featured_image":{"title":"Mykki Blanco_Sukkerbiten_635x350","filename":"Mykki-BlancoSukkerbiten635x350.jpg","filesize":493191,"url":"http://oya.test/assets/uploads/2013/06/Mykki-BlancoSukkerbiten635x350.jpg","link":"http://oya.test/mykki-blanco_sukkerbiten_635x350/","alt":"","author":"2","description":"","caption":"","name":"mykki-blanco_sukkerbiten_635x350","status":"inherit","uploaded_to":0,"date":"2013-06-19 09:35:28","modified":"2013-06-19 09:35:28","menu_order":0,"mime_type":"image/jpeg","type":"image","subtype":"jpeg","icon":"http://oya.test/wp-includes/images/media/default.png","width":1280,"height":705,"sizes":{"thumbnail":"http://oya.test/assets/uploads/2013/06/Mykki-BlancoSukkerbiten635x350-150x150.jpg","thumbnail_width":150,"thumbnail_height":150,"medium":"http://oya.test/assets/uploads/2013/06/Mykki-BlancoSukkerbiten635x350-300x165.jpg","medium_width":300,"medium_height":165,"medium_large":"http://oya.test/assets/uploads/2013/06/Mykki-BlancoSukkerbiten635x350-768x423.jpg","medium_large_width":768,"medium_large_height":423,"large":"http://oya.test/assets/uploads/2013/06/Mykki-BlancoSukkerbiten635x350-1024x564.jpg","large_width":1024,"large_height":564,"small":"http://oya.test/assets/uploads/2013/06/Mykki-BlancoSukkerbiten635x350.jpg","small_width":320,"small_height":176,"medium_small":"http://oya.test/assets/uploads/2013/06/Mykki-BlancoSukkerbiten635x350.jpg","medium_small_width":640,"medium_small_height":353,"xlarge":"http://oya.test/assets/uploads/2013/06/Mykki-BlancoSukkerbiten635x350.jpg","xlarge_width":1280,"xlarge_height":705}},"translations":{"nb":{"url":"/2013/06/19/oyanatt-pa-sukkerbiten-2/"},"en":null}}},"pageContext":{"isCreatedByStatefulCreatePages":false,"id":"11c91f8a-7210-5318-ba2c-66be1c6f0ef4","locale":"nb"}}