{"data":{"wordpressPost":{"title":"Stort førjulsslipp fra Øya","date":"16th December 2015","content":"<p>Kjøp billetter i julegave nå!</p>\n<p><strong>JAMIE XX (UK) – tors 11. aug</strong><br />\n<strong> CHVRCHES (UK) – fre 12. aug</strong><br />\n<strong> STORMZY (UK)<br />\n</strong></p>\n<p>I dag er tre meget sterke britiske navn bekrefta til Øyafestivalen. Sammen med allerede bekrefta navn som M83, Foals, AURORA, Ane Brun, Lush og Neurosis gjør de billetter til Øya 2016 til den selvsagte julegave for musikkintereserte.</p>\n<p>Nå er halvparten av ukespassa til Øyafestivalen allerede solgt. Ukespass inkluderer fire dager i Tøyenparken og vår faste åpningsdag, Klubbdagen. Vi har bare så vidt starta på programmet, og lover at Øyabilletter er en gave som vil glede musikkinteresserte utover vinteren og våren.</p>\n<p>Jamie xx og Chvrches har satt ulike preg på musikkåret 2015, mens Stormzy er et brennhett navn for neste år. I januar er vi tilbake med flere artistslipp, innen ulike stilarter.</p>\n<p><a href=\"http://www.billettservice.no/artist/301563\" target=\"_blank\"><!DOCTYPE html PUBLIC \"-//W3C//DTD HTML 4.0 Transitional//EN\" \"http://www.w3.org/TR/REC-html40/loose.dtd\">\n<html><body><img class=\"lazyload alignnone wp-image-13388 size-medium\" src=\"data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7\" alt=\"billettknapp 16\" width=\"300\" height=\"234\" data-srcset=\"https://api.oyafestivalen.no/assets/uploads/2015/12/billettknapp-16-300x234.png 300w, https://api.oyafestivalen.no/assets/uploads/2015/12/billettknapp-16.png 461w\" sizes=\"(max-width: 300px) 100vw, 300px\" data-sizes=\"auto\" data-aspectratio=\"461/359\"></body></html>\n</a></p>\n<p><strong>JAMIE XX (UK)</strong></p>\n<p>Jamie xx ble først lagt merke til som medlem av suksessbandet The xx. Sammen med dette bandet avsluttet han Øyafestivalen 2010 på Sjøsiden. Nå har han som soloartist gitt ut et av årets sterkeste album, og han solgte nettopp 10 000 billetter i hjembyen på få minutter. Hans første skikkelige album som soloartist, In Colour, gikk rett inn på tredjeplassen på albumlista i UK. I tillegg toppa den lista for dance/electronic i USA, og er nominert til Grammy i samme stilart.</p>\n<p>In Colour har vært helt i toppskiktet på flere årsoppsummeringer, blant annet hos NME, svenske Sonic og Rough Trade. Blant bidragsyterne på skiva er Four Tet, Young Thug, Popcaan og de andre medlemmene fra The xx. Vi håper å få høre blinkskudd og internasjonale radiohits som Loud Places og I Know There’s Gonna Be (Good Times) når han kommer til Tøyenparken.</p>\n<p>I 2011 ga han ut det Gil Scott-Heron-baserte remiksalbumet We’re New Here. Han har remiksa store popnavn som Adele og Florence + The Machine. Jamie xx har også laga musikk til balletten Tree Of Codes, hvor han har samarbeida med allerede Øya-aktuelle Okay Kaya. På sommerens turné har Jamie xx med seg en imponerende sceneproduksjon, som vil stå særdeles godt til musikken. Dette vil være eneste mulighet til å oppleve Jamie xx i Norge i 2016.</p>\n<p><a href=\"http://www.spin.com/2015/06/review-jamie-xx-in-colour/\" target=\"_blank\">Spin</a> om In Colour: &#8211; Even the filler on the album is a floor-filler, and that’s how he intended it.</p>\n<p><a href=\"http://pitchfork.com/reviews/albums/20458-in-colour/\" target=\"_blank\">Pitchfork </a>var like entusiastiske: &#8211; In Colour gets there: it’s the dazzling culmination of Jamie xx’s last six years of work, gathering up elements of everything he’s done—moody ballads, floor-filling bangers, expansive and off-kilter collaborations with vocalists—and packing them tightly into a glittering ball that reflects spinning fragments of feeling back at us.</p>\n<p><a href=\"https://www.facebook.com/jamiexxofficial\">www.facebook.com/jamiexxofficial</a></p>\n<p>&nbsp;</p>\n<p><strong>CHVRCHES (UK)</strong></p>\n<p>Glasgow-trioen Chvrches dukka opp på popradaren i 2013, da de ga ut EPen Recover og debutalbumet The Bones Of What You Believe. Deres miks av tradisjonell synthpop og moderne elektronika er videreutvikla på det nye albumet Every Open Eye. Begge albuma har fått god mottakelse og imponerende salg på begge sider av Atlanteren. NME mener Every Open Eye er det sjette beste albumet fra 2015, mens <a href=\"http://www.slantmagazine.com/music/review/chvrches-every-open-eye\" target=\"_blank\">Slant Magazine</a> skreiv dette: &#8211; Every Open Eye is pop music with sharp edges and high stakes. With its immense drums, metallic-sheen synths, and a singer whose voice lends humanity to a totemic sound, it&#8217;s irresistibly endearing music that empowers the most vulnerable of sentiments.</p>\n<p>De siste åra har Chvrches spilt mange av verdens største og viktigste festivaler. De står for konsertopplevelser det absolutt er verdt å få med seg. Nå tar de med sin kjølige, men fengende synthpop til Tøyenparken.</p>\n<p><a href=\"http://www.chvrch.es/\">www.chvrch.es</a></p>\n<p>&nbsp;</p>\n<p><strong>STORMZY (UK)</strong><br />\nStormzy er Londons nye, store håp innen grime og rap. Han var på BBCs liste over artister man måtte følge nøye med på i 2015, og nå er han i ferd med å slå igjennom for alvor. I 2014 kom EPen Dreamers Disease, og umiddelbart etterpå ble han invitert til TV-showet Later with Jools Holland. Høsten 2015 gikk låta Shut Up inn på topp 20 i UK, den første freestylelåta som noen gang har endt så høyt på salgslistene. I disse dager har han håp om å få den inn på førsteplass før jul, etter at han gjorde en særdeles vellykka framføring i forbindelse med en kamp med den engelske bokseren Anthony Joshua.</p>\n<p>Rapporter fra England viser at en konsert med Stormzy er en begivenhet. <a href=\"http://www.gigwise.com/blogs/103527/stormzy-live-gig-review-london-koko--10-things-we-learned\" target=\"_blank\">Gigwise</a> har prøvd seg på denne beskrivelsen: &#8211; Stormzy controlled the stage with ease last night, bouncing around like a happy toddler in more upbeat moments and rapping with ferocious intensity on harder tracks. The man also has some seriously top shelf dance moves.</p>\n<p>Stormzy er et navn for framtida, og vi tror at det er mange tusen som vil oppleve den unge mannen når han kommer til Øya i august.</p>\n<p><a href=\"https://www.facebook.com/stormzyofficial/\">www.facebook.com/stormzyofficial</a></p>\n<p>foto Flavien Prioreau</p>\n"}},"pageContext":{"isCreatedByStatefulCreatePages":false,"id":"70164ec8-b696-574e-b111-1db1be1f6d5f"}}