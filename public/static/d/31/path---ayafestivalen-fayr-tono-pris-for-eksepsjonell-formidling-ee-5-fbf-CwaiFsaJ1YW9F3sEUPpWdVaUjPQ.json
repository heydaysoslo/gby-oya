{"data":{"wordpressPost":{"title":"Øyafestivalen får TONO-pris","date":"13th August 2011","content":"<p>*FRA TONOS PRESSEMELDING:*<br />\nØyafestivalen får prisen for eksepsjonell formidling av skjellsettende musikkopplevelser og for å vise åpenhet og nysgjerrighet i forhold til ulike musikalske uttrykk uten å kompromisse på profesjonell kvalitet og oppriktig kjærlighet til musikken.</p>\n<p>Prisen består av et diplom av Rune Mortensen og kr 50 000. Øyafestivalen vil donere prispengene til Flyktninghjelpens arbeid for de sultrammede på Afrikas Horn.</p>\n<p>*Juryens begrunnelse*<br />\nDet både lages og fremføres mye fin musikk i Norge. For at publikum skal få sin velfortjente gåsehud og for at musikken skal få den plassen den fortjener i offentligheten, er komponister og utøvere avhengige av at musikken bæres frem av konsertarrangører, produsenter og institusjoner som gir musikken en verdig ramme. I år deler TONO for første gang ut en pris til en eksepsjonell formidler.</p>\n<p>På vegne av Norges opphavsmenn og -kvinner vil vi takke for engasjementet og gi prisen for årets eksepsjonelle formidler til Øyafestivalen.</p>\n<p>Prisen går ikke til én person, men til en horde ildsjeler som for over ti år siden ønsket å lage et arrangement i Oslo som kunne gi publikum skjellsettende musikkopplevelser. Resultatet var en festival som i løpet av kort tid utviklet seg til å bli en av Norges viktigste musikkfestivaler. En festival som kjennetegnes av åpenhet og nysgjerrighet i forhold til ulike musikalske uttrykk uten å kompromisse på profesjonell kvalitet og oppriktig kjærlighet til musikken. En festival som viser samfunnsengasjement og miljøbevissthet, og som er et trygt sted for publikum å oppleve både sine favorittartister og musikk man ikke visste at man likte.</p>\n<p>Festivalens omdømme gir fortjent oppmerksomhet fra utlandet. Det gir norske artister anledning til å stå på en scene i Norge og bli oppdaget av et internasjonalt marked. TONOs jury vil også berømme det langsiktige arbeidet som gjøres gjennom hele året, samt opprettelsen av en egen festival for barna – Miniøya.</p>\n<p>Juryen<br />\nÅrets jury har bestått av Maja Solveig Kjelstrup Ratkje, Tore Hansen, Dag Krogsvold, Ingrid Kindem, Lars Petter Hagen og Synne Skouen (juryleder).</p>\n"}},"pageContext":{"isCreatedByStatefulCreatePages":false,"id":"5d4b22e8-7576-5233-b27c-764835d7fd7f"}}