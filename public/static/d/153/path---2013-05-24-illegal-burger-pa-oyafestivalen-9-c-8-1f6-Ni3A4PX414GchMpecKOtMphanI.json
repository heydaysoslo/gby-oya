{"data":{"wordpressPost":{"title":"Illegal Burger på Øyafestivalen!","date":"24th May 2013","content":"<p><strong>Årets Øya-burgere blir ulovlig gode. </strong></p>\n<p>Når de åpner klokka fire, står det ofte sultne groupies i kø utenfor den lille burgersjappa i Møllergata. I år kommer Illegal Burger til Øyafestivalen for å bli bedre kjent med smaksløkene dine. Møt Emil Hesselberg &#8211; vår nye burgermann.</p>\n<p>&#8211; Vi er tre kompiser som for ca tre år siden tok over et gammelt lokale til en illegal bar i Møllergata. Vi var ganske sultne på det tidspunktet og ønsket oss hver vår saftige hamburger. Problemet var at vi drømte om en burger laget av naturlige og sunne næringsverdier samtidig som den skulle være lett å ete og smake jævla godt. Historie er historie og Illegal Burger ble skapt, sier Emil.</p>\n<p><em>&#8211; Hva serverer dere i år?</em></p>\n<p>&#8211; Til Øya i år har vi spikra en ny variant som kombinerer smaker fra de to mest populære valgene på den faste menyen vår. BluecheeseBarbequeBurger mekkes av vårt eget burgerbrød, hjemmelaget bbq-saus, salat, tomat, balsamicoløk, okseburger eller vegetarburger, Blåmandagbluecheese fra Den Blinde Ku på toppen, litt mer bbq-saus og aioli i lokket. Det er en balansert smaksbombe! Vi kommer også til å servere en cheeseburger som er enklere i smaken for de som ønsker seg det. Cheese Royal snekres sammen av en brødbolle delt i to sammen med Illegal Island, salat, tomat, rødløk, okseburger/vegetarburger, ost, sylteagurk, og k&amp;s. Lenge Leve Osten!</p>\n<p><em>&#8211; Hva er din matfilosofi?</em></p>\n<p>Bevissthet. Eksistens. Produksjon.</p>\n","wordpress_id":6578,"translations":{"nb":{"url":"/2013/05/24/illegal-burger-pa-oyafestivalen/"},"en":null}}},"pageContext":{"isCreatedByStatefulCreatePages":false,"id":"efec1dc5-246c-543d-b14c-b81915f2809f","locale":"nb"}}