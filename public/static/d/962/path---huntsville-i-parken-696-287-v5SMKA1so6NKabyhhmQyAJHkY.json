{"data":{"wordpressPost":{"title":"Huntsville i parken","date":"28th April 2009","content":"<p>Huntsville<br />\nTrioen Huntsville ga i fjor ut sitt andre album på finfine Rune Grammofon. Dobbeltalbumet  het Ecos, Arches &#038; Eras og viste musikerne Ivar Grydeland, Tonny Kluften og Ingar Zach fra sin beste side, både i studio og fra scenen på Kongsberg Jazz. Skiva fikk flotte anmeldelser i inn- og utland, blant annet i Uncut, All About Jazz, Mojo og The Wire. Har du ikke gjort deg kjent med dette bandet, anbefaler vi at du benytter muligheten under årets Øya. Huntsville trakterer et utall instrumenter og er kjent for å blande jazz, americana, droning og ambient på en elegant måte. Dagsavisen mente for en stund siden at trioen bedrev ”en drivende blanding av krautrock, frijazz og køntri, og gjennom sjangerlekenheten beviser Huntsville at de vil være musikalsk bærekraftige i lang tid framover”. Kom deg ned i Middelalderparken og få opplæring i å tøye muskalske rammer.</p>\n<p><a href=\"http://www.myspace.com/huntsvillefromupnorth\" target=\"_blank\">MYSPACE</a></p>\n"}},"pageContext":{"isCreatedByStatefulCreatePages":false,"id":"1d2a2b7f-7ab5-5a50-b7c2-0e454d39e3c9"}}