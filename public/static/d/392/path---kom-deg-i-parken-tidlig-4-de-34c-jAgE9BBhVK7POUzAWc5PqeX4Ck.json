{"data":{"wordpressPost":{"title":"Kom deg i parken tidlig","date":"10th August 2017","content":"<p>Tøyenparken er i ferd med å tørke og sola blir her resten av festivalen. Vi har rista av oss regnet fra i går og er klare med skikkelige godbiter de tre neste dagene. Her er noen av grunnene til å møte opp tidlig.</p>\n<p>I dag åpnes moroa med <strong>Hajk</strong> på Vindfruen. De skal servere deilig pop som kommer til å varme sammen med sola. Etter det kan du velge mellom sterke låter fra <strong>Julia Jacklin</strong>, sjangerutfordring med <strong>Skadedyr</strong> på vår største scene eller <strong>Oathbreaker</strong>s mektige undergrunnsrock. Ja, det er vel bare å snike seg fra jobb så tidlig man klarer.</p>\n<p>Fredag bør du ikke gå glipp av <strong>Billie Van</strong>s åpningskonsert, før du kan velge mellom intervju med <strong>Nils Bech</strong>, <strong>Kaja Gunnufsen</strong> i Amfiet eller frisk rock med <strong>The Modern Times</strong> på Hagen. Vi regner med at du har satt avspasering i arbeidskalenderen for lenge siden.</p>\n<p>Lørdag er vår lengste og mest innholdsrike dag, og det betyr at vi starter på den største scena med <strong>Vazelina Bilopphøggers</strong>. Etter noen år med folkekrav er de endelig klare for en storslagen konsert foran Øya-publikummet. Trenger du en annen type start på dagen har vi en meny bestående av nykommerne <strong>Pom Poko</strong>, workshop med HipHop 101, kraftrock med <strong>Wet Dreams</strong> og ikke minst det spennende samarbeidet mellom bluesrocken til <strong>Morudes</strong> og jazzrocken til <strong>Bushman’s Revenge</strong>.</p>\n<p>Velkommen skal dere være!</p>\n"}},"pageContext":{"isCreatedByStatefulCreatePages":false,"id":"ae490fd7-3835-5a4e-b9f7-aff687ad561b"}}