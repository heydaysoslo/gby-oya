{"data":{"wordpressPost":{"title":"Støv vant den siste plassen i parken","date":"12th August 2015","content":"<p>Støv vant vår konkurranse om den siste plassen i Tøyenparken. Langt over 3000 stemte på ti av banda fra Klubbdagen, og Støv tok en knapp seier.</p>\n<p>&nbsp;</p>\n<p><strong>STØV</strong></p>\n<p>Da Mo i Rana-kvartetten Støv slapp sin aller første singel Kamuflert Tidslinja høsten 2013, hadde de aldri spilt en konsert før. Deres status som urørte tilhører nå en svunnen tid. For både VG, Aftenposten, NRK P3, Spirit og – ikke minst – norske musikkelskere har nå virkelig fått øynene opp for Støv. Oppvarmingsjobber for Cymbals Eat Guitars, Rumble In Rhodos, Razika og britiske Lanterns On The Lake fulgte i kjølvannet av singelen, og allerede nå har vokalist Robin Skog og hans kumpaner fått et rykte på seg som et svært engasjerende liveband. Oppfølgersingelen Snøskred, med produksjon signert Anders Tjore (Montée, The Turns), viste at Støv har tatt et aldri så lite kvantesprang hva både sound og kvalitet på låtskriving angår. Det samme gjelder for debutalbumet som kom i april og høstet terningkast 5 i VG, P3 og Gaffa. Støv er en klassisk kvartett, hvis elegante rytmeseksjon underbygger to distinkte gitarister og en nærmest crooner-aktig vokalist i Robin Skog. Bandet synger på klingende Mo i Rana-dialekt, og med Skogs tekstunivers utgjør helheten en særegen, men likevel tilgjengelig pakke.<br />\n<a href=\"https://soundcloud.com/stovmusikk/snoskred\">https://soundcloud.com/stovmusikk/snoskred</a></p>\n","wordpress_id":12984,"translations":{"nb":{"url":"/2015/08/12/stov-vant-den-siste-plassen-i-parken/"},"en":null}}},"pageContext":{"isCreatedByStatefulCreatePages":false,"id":"a51abe2a-7c8b-53ae-8e2d-2ff16d30ff12"}}