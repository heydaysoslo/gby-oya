{"data":{"wordpressPost":{"title":"Nachosmania!","date":"18th June 2013","content":"<p><strong>Texmex – på den australske måten.</strong></p>\n<p>For femte år på rad kan du spise texmex fra Revolver på Øyafestivalen. Revolver er Møllergatas eget kulturhus – bestående av en rockebar, en konsertkjeller og en texmexrestaurant. I år har de fått ny kjøkkensjef og skal løfte festival-nachosen til nye høyder.</p>\n<p>&#8211; Maten fra Revolver skal være rimelig, ha genuin smak og serveres i avslappet atmosfære med god drikke og god musikk. Den nye kokken vår er en stor og taus australer som utelukkende hører på høy metal og hardrock når man lager mat, så selv om det vanligvis er country, americana, klassisk rock og indie på anlegget i restauranten, vil jeg si at hver rett inneholder en dash med Årabrot, Slayer og Kvelertak, sier Revolver-eier Dan Nordhagen.</p>\n"}},"pageContext":{"isCreatedByStatefulCreatePages":false,"id":"abdfc5c7-ec8e-545c-91fd-5fef36475b75"}}