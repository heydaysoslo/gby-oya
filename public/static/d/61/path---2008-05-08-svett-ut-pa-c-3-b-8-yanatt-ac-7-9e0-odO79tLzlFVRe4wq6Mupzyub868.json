{"data":{"wordpressPost":{"title":"Svett ut på Øyanatt!","date":"2008-05-08T15:16:00.000Z","content":"<p>Programmet i Middelalderparken er ferdig klokka 23.00 hver kveld. For de av dere dere som vil tyne kroppen maksimalt har vi fått med oss noen gode venner og partnere i Oslo til å sette sammen en musikalsk drømmepakke som garantert vil få svetten til å renne hele natta. Festivalområdet i Middelalderparken åpner tross alt ikke portene før tolv dagen etter&#8230;</p>\n<p>Her er en liten bunt dynamitt klare for Øyanatt:<br />\n*THE PRESETS (AU)*<br />\n*THE FIELD (SE)*<br />\n*KITSUNE MAISON NIGHT FEAT. DAVID E. SUGAR (live)  + JERRY BOUTHIER DJ SET+ LUCA C (CAZALS)  DJ SET*<br />\n*FITTS FOR FIGHT*<br />\n*LA RIOTS (US)*<br />\n*SUBSONIC*<br />\n*BURAKA SOM SISTEMA  DJ SET (PT)*<br />\n*ELECTRIC LANE &#038; TORE JAZZTOBAKK*</p>\n<p>*PlanB på Stratos presenterer*<br />\nKITSUNE MAISON NIGHT FEAT. DAVID E. SUGAR (live) + JERRY BOUTHIER (UK) + LUCA C (UK)</p>\n<p>Det er svært vanskelig å oppsummere det franske fenomenet Kitsuné med få ord. Plateselskap, klesmerke og kunstkonglomerat. Denne gangen er det den førstnevnte merkelappen som passer best, og i samarbeid med Øya er PLanB stolte over å kunne annonsere at Kitsuné Maison kommer til hovedstaden for å fylle scenen med glitrende stjernestøv. </p>\n<p>Noe av det mest særpregede med Kitsuné er deres eklektiske musikkstil. De har blant annet signet Digitalism, Fox n’ Wolf og Autokratz. Idéen er at ingen sjanger skal bli utelatt og Kitsuné har blitt kjent for deres særpregede samlealbum – ”Kitsuné Love”, ”Kitsuné Midnight” og ikke minst ”Kitsuné Maison Compilation”-serien. Ved å benytte seg av innovative konsepter som å putte matoppskrifter i albumfoldere og dekke covere med tegninger av ansiktene til alle menneskene de har jobbet med de siste årene, har Kitsuné klart mesterstykket å være gjenkjennbare, og det uten å være kjedelige. </p>\n<p>Den 9. august presenteres Kitsuné Maison med ingen ringere enn den innfamøse Boombox-helten Jerry Bouthier, Luca C fra Cazals og vi får også et livesett av selveste David E. Sugar.. </p>\n<p>*DAVID E. SUGAR (UK &#8211; live)*<br />\nEtter en lengre turne med Digitalism og flere klubbhiter, er Londongutt David E. Sugar endelig klar for Norge.<br />\nMed fortid i blippmiljøet, kom Sugar i 2007 skytende ut i bloggosfæren og inn i vår bevissthet. Det første som traff oss var technohiten ”Oi Oi New York This is London” fulgt opp av fjorårets mest fengende elektropoplåt, ”Chelsea Girls”.<br />\nDavid E. Sugar lager sløye og rett-i-trynet elektrolåter som kunne fått Chromeo til å rødme. De tette låtene blandes med store refrenger og punchy pophooks.<br />\nI 2008 har mannen turnert aktivt rundt i Europa og slapp nylig singelen ”To Yourself” på Kitsuné. En tett og rytmisk låt, melankolsk og irriterende catchy.<br />\nPå Stratos har Sugar med seg livesettet sitt og med slike umiddelbare poplåter er det ingen grunn til ikke å danse. Du har faktisk ikke noe valg.</p>\n<p><a href=\"http://www.myspace.com/davidsugar\" target=\"_blank\">MySpace</a></p>\n<p>*JERRY BOUTHIER DJ SET (UK)*<br />\nJerry Bouthier er mest kjent som resident DJ på den nedlagte og allerede legendariske Londonklubben BoomBox. Her samlet det kreative London seg og danset helt til de tidlige timer i en eim av dekadente klær, originale dansemoves og leken elektro. </p>\n<p>BoomBox´s  rykte som superklubb og tastemakere på det ypperste av elektronisk musikk, førte til at Bouthier ble spurt om å lage et miksalbum av Kitsuné. Dette resulterte i Kitsuné Boombox, et miksalbum fylt av hardere elektro, morsom house, eks-popprinsesser som lyder som dronninger og egne edits gjort av Bouthier og Alex Gagarino i duoen JBAG.<br />\nSiden miksen har Jerry Bouthier turnert jorden rundt og spilt det som er å spille, fra store klubber til moteshow for Vivienne Westwood. I dag er han en av de mer etterspurte DJ-ene i verden. Spillestilen er glamorøs, morsom og hard. Det er lov å være dekadent, det er lov å elske livet. Kom som du er og bruk dine siste krefter på Jerry Bouthier.</p>\n<p><a href=\"http://www.myspace.com/jbaglondon\" target=\"_blank\">MySpace</a> </p>\n<p>*LUCA C DJ SET (UK)*<br />\nLuca C er kjent for de fleste som han kjekke gitaristen fra Cazals. Men ved siden av Cazals har Luca gjort en haug med smakfulle DJ-mikser. Etter en hysterisk 80-tallsmiks som ble sendt ut gjennom Discobelle og Cazals MySpace, begynte ryktet om settene hans å spre seg. </p>\n<p>Luca C gjør eksklusive sett mellom turnéene til Cazals. Ryktene går om at et prosjekt med Luca skal gis ut på Kitsuné senere i år. Denne mannen er én å følge med på.  Clean, smakfull miksing og den best tenkelige start på årets kveld.</p>\n<p>&#8220;MySpace&#8221;: http://www.myspace.com/lucacazalmusic </p>\n<p>*Smuglesning.no og Tornado på Parkteateret presenterer:*<br />\nTHE PRESETS (AU)<br />\nLA RIOTS (US)</p>\n<p>*THE PRESETS (AU)*<br />\nDe siste årene har Australia vært ansvarlig for en hel bølge av interessante band som opererer midt mellom elektronika, pop og rock. Et av dem er Øya-aktuelle Cut Copy, et annet er Midnight Juggernauts. På toppen av bølgen surfer også Sydney-duoen The Presets med et sound som låner like mye fra de mørkere sidene av 80-tallet som fra moderne dansemusikk. The Presets er signet til Modular Recordings, labelen som også står bak navn som The Avalanches, nevnte Cut Copy og Wolfmother, men soundet til The Presets er hakket hvassere og mer klubborientert enn deres labelfeller. Forestill deg de to onde tvillingene til Pet Shop Boys, eller kanskje den dansbare utgaven av Depeche Mode. Men selv om referansene i musikken er mange, låter The Presets bare som de Presets, og de føk forleden rett inn på førsteplassen på de australke listene med sitt andrealbum, Apocalypso. Australierne har med andre ord fått god smak de siste årene. The Presets spiller live på Parkteateret torsdag 7. august.</p>\n<p><a href=\"http://www.myspace.com/thepresets\" target=\"_blank\">MySpace The Presets</a></p>\n<p>LA RIOTS<br />\nNår man oppkaller DJ-duoen sin etter et av de mest kjente opptøyene i forrige århundre, så skaper det naturlig nok visse forventninger. Daniel Ledisco og Jo’B er kjent for sine solide remixer av folk som Justice, Chromeo, Weezer, Kylie Minogue, Madonna, Hot Chip, Mystery Jets, VHS or Beta og har naturlig nok ingen problemer med å leve opp til LA-delen i navnet sitt, all den tid de kommer fra Los Angeles. Men den siste delen er kanskje like relevant. Både som produsenter og DJs har duoen en egen evne til å gjøre ting som treffer folk rett i mellomgulvet. Gi disse karene et par timer i en hvilken som helst klubb, og du skal ikke se bort i fra at det er opptøyer på gulvet når lysene tennes. Torsdag 7. april spiller de etter The Presets på Parkteatret Scene. It’s gonna be a riot.</p>\n<p><a href=\"http://www.myspace.com/lariotsofficial\" target=\"_blank\">MySpace LA Riots</a></p>\n<p>*13thfloor Club på Garage presenter:*<br />\nTHE SONICSUB (NO)</p>\n<p>*THE SONICSUB*<br />\nOpprør? Neppe. Ikke i ordets mest opplagte betydning, men tilstede er det nok likevel. Det høres i alle fall slik ut når de evigunge herrer i The SonicSub gyver løs på rock på en måte som hensetter en i rockens stadig pågående, og kanskje også evigvarende, gullalder. </p>\n<p>Det var et sårt øyeblikk for garasjerockens evige entusiaster da nyheten om The Moods oppløsning var et faktum. Spørsmålstegnene mange, og nok en æra var ugjenkallelig forbi. Heldigvis var gammel kjærlighet til rusten piggtråd ikke helt over. Hoder stikkes sammen, hoder med et par fellesnevnere. Man kan da ikke slutte å øse ut av sine gleder bare fordi noe er forbi. Behovet for rock er sterkere enn trangen til å legge gitar og stemmebånd på hylla. Et sted lite velegnet for både instrumenter og ymse indre organer, forøvrig.<br />\nThe Moods&#8217; gentleste gentlemen Njål Brauer (vokal) og Erik Hovde (elektrisk gitar) rekrutterte et par rytmeseksjonistiske ringrever; Eivind Finsrud på bass og Even Finsrud på trommer, og omtrent før man fikk sagt &#8220;The Moods er oppløst&#8221;, dukket The SonicSub opp fra glohet aske. Man må da smi mens jernet er varmt, og pule mens kuken ennå er stiv. </p>\n<p>The SonicSub spiller sammen med The Urges (IE) på lørdagen- dagen som <a href=\"http://www.oyafestivalen.com/nor/artists/45\" target=\"_blank\">The Sonics</a> skal velte seg i fuzz ute i Middelalderparken.</p>\n<p>*The Villa presenterer:*<br />\nTHE FIELD (SE)<br />\nFITTS FOR FIGHT<br />\nBURAKA SOM SISTEMA DJ SET<br />\nELECTRIC LANE &#038; TORE JAZZTOBAKK</p>\n<p>*THE FIELD (SE)*<br />\nThe Field, aka Axel Willner, braste inn i technoscenen i 2005 med 12”, ”Things keep falling down”, på det tyske technoselskapet Kompakt. Siden har Axel Willner vist en sjelden evne til å krysse musikalske grenser, noe som har belønnet han med et stort publikum fra rockere til technofreaks. Han har en produksjonsstil som trekker paralleller til både moderne minimal techno og shoegazer-rock som My Bloody Valentine. The Field kommer til Oslo med fullt live band.</p>\n<p>*FITTS FOR FIGHT (NO)*<br />\n&#8220;Norske Fitts for Fight ble lagt for hat av hele musikk Norge da de blei tatt i bøffing av andres musikk.  Nå er småjentene fra Kristiansand tilbake med lomma full av egenproduserte låter og er fortsatt like tøffe i trynet. Electro med baller uten nøtter eller noe sånt. Lenge leve tyvene!&#8221; &#8211; Tore Jazztobakk</p>\n<p>*BURAKA SOM SISTEMA DJ SET (PT)*<br />\nBuraka Som Sistema er fra utkanten av Lisboa og er inspirert av kuduro, en musikkstil med utspring i den tidligere portugisiske kolonien Angolas. Ordet oversettes til engelsk med hard ass. Vaskeekte festmusikk som blander elementer fra nevnte kuduro, grime, hiphop, house, baile funk. De mikser samtidig afrikanske elementer med europeiske på en egen måte. De er signa på kremselskapet Modular, som blant annet huser artister som Wolfmother, Klaxons, New Young Pony Club og norske The Whitest Boy Alive. I et intervju i PlanB tidligere denne måneden, beskriver de seg selv slik: &#8220;Vi presenterer oss selv til publikum på to måter: gjennom liveshowene og DJ-settene. Når vi kjører DJ-set er vi to DJer og én MC som rocker publikum, og mikser kuduro, grime, drum`n`bass og funk-carioca.&#8221; &#8211; Buraka Som Sistema</p>\n<p>&#8220;MySpace BSS&#8221;:</p>\n","wordpress_id":751,"featured_image":null,"translations":{"nb":{"url":"/2008/05/08/svett-ut-pa-%c3%b8yanatt/"},"en":null}}},"pageContext":{"isCreatedByStatefulCreatePages":false,"id":"50637e89-0a76-55c2-a692-733524bb4a80","locale":"nb"}}