{"data":{"wordpressPost":{"title":"Fruktbar på Øya!","date":"7th June 2013","content":"<p><strong>Kan vi by deg på en Mango Reinhardt?</strong></p>\n<p>Årets nyhet for fruktarianere og andre fruktelskende mennesker: Bergensimporterte Fruktbar! Fruktbar er helt klart Bergens sunneste bar. Til Øya tar de med seg sitt mobile smoothielaboratorium – proppfullt av vitaminer og antioksidanter av den økologiske typen. Det blir smoothies, ferskpresset jus og oppkuttet frukt.</p>\n<p>&#8211; Det å kunne tilby økologiske smoothies byr på noen utfordringer, fordi markedet for økologiske, tropiske frukter her hjemme foreløpig er relativt lite. Men til gjengjeld har vi i den norske skog og natur massevis av frittvoksende bær, som vi benytter oss av. Vi håper etterspørselen etter økologisk frukt øker, slik at dette blir enda mer tilgjengelig i fremtiden, sier en av Fruktbar-gründerne Kyrre Lerche Vaular.</p>\n<p>&#8211; Øya klarer år etter år klarer å booke de bra store bandene, men også mindre og spennende, nye band. Det er alltid noe å glede seg til når det gjelder det musikalske. En annen ting som kjennetegner Øya er det gode mattilbudet.  Øya er virkelig en festival hvor jeg i tillegg til musikken også gleder meg til å smake på all den spennende maten som tilbys. Fruktbar er veldig stolte over å være en av bedriftene som skal servere god mat og drikke under årets Øyafestival.</p>\n"}},"pageContext":{"isCreatedByStatefulCreatePages":false,"id":"fcf79bf0-ba00-57ab-8dd9-c958a3f45b97"}}