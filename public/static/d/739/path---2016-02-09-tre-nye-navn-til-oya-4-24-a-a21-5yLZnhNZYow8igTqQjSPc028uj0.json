{"data":{"wordpressPost":{"title":"Tre nye navn til Øya","date":"9th February 2016","content":"<p><strong>Vokalisten fra Arctic Monkeys tar for første gang med sitt andre band til Norge.</strong></p>\n<p>The Last Shadow Puppets er snart tilbake med nytt album, og i august tar Arctic Monkeys-frontmann Alex Turner med seg sitt andre band til Tøyenparken. De kommer til å prege 2016 i vel så stor grad som de gjorde for åtte år siden. I tillegg kommer Californias gjenoppplivere av pønk, FIDLAR, og det norske pophåpet Great News. Dette blir den første Norgeskonserten til både The Last Shadow Puppets og FIDLAR.</p>\n<p><a href=\"http://www.billettservice.no/artist/301563\" target=\"_blank\"><!DOCTYPE html PUBLIC \"-//W3C//DTD HTML 4.0 Transitional//EN\" \"http://www.w3.org/TR/REC-html40/loose.dtd\">\n<html><body><img class=\"lazyload alignnone wp-image-13388 size-thumbnail\" src=\"data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7\" alt=\"billettknapp 16\" width=\"150\" height=\"150\" data-sizes=\"auto\" data-aspectratio=\"461/359\"></body></html>\n</a></p>\n<p><strong>THE LAST SHADOW PUPPETS (UK) &#8211; onsdag 10. august<br />\n</strong></p>\n<p>I april skal The Last Shadow Puppets følge opp suksessen med The Age Of The Understatement fra 2008. Den skiva gikk til førsteplass i Storbritannia, og fikk gode plasseringer i mange andre land. Det nye albumet skal hete Everything You’ve Come To Expect, og den tøffe smakebiten Bad Habits er allerede ute. Det er åtte år siden de sist var i aksjon, og vi er helt sikre på at de kommer til å være et band rockeinteresserte kommer til å snakke mye om i år.</p>\n<p>Kjernen i The Last Shadow Puppets er kompisene Alex Turner og Miles Kane. Turner er verdenskjent som frontmann i Arctic Monkeys, mens Kane har en vellykket solokarriere i hjemlandet. I 2016 er det på tide at de to samler kreftene sine igjen. Sammen lager de fengende rock, smakstilsatt med lekne eller dramatiske strykere og blåsere. Også denne gangen har de fått hjelp av produsent James Ford og strykearrangør Owen Pallett.</p>\n<p><a href=\"http://www.allmusic.com/album/the-age-of-the-understatement-mw0000786745\" target=\"_blank\">Allmusic.com</a> har beskrevet debuten slik:- …they revitalize the lush, symphonic pop of early Scott Walker and David Bowie, when they needed an orchestra to express just how sweeping their feelings were.</p>\n<p>I følge ryktene skal de nå ha bevega seg noen steg vekk fra disse referansene. Det blir spennende å høre resultatet i april, og å oppleve bandet i Tøyenparken i august.</p>\n<p><a href=\"http://www.thelastshadowpuppets.com/\">www.thelastshadowpuppets.com</a></p>\n<p>&nbsp;</p>\n<p><strong>FIDLAR (US)</strong></p>\n<p>FIDLAR angriper enkel rett-fram-rock, som om det står om livet. Med passende doser pønk og garasjerock lager de musikk som er tørsteframkallende og avhengighetsskapende. Debutalbumet fra 2013 fikk masse oppmerksomhet og gode kritikker. I høst kom den sterke oppfølgeren, kalt Too.</p>\n<p><a href=\"http://diymag.com/archive/fidlar-fidlar\" target=\"_blank\">This Is Fake DIY</a>: &#8211; FIDLAR are the ultimate house party band. Even better, the rambunctiousness of this, their and friends’ hospitality has bled right through to the sounds captured on the four-piece’s first full effort.</p>\n<p><a href=\"http://consequenceofsound.net/2015/05/live-review-fidlar-at-new-york-citys-bowery-ballroom-526/\" target=\"_blank\">Consequence of Sound</a> konkluderte slik etter en konsert i New York i fjor: &#8211; This was a true test of survival instincts: Rise quickly or literally get trampled. A FIDLAR show is not for the faint of heart. But as they say, Fuck It Dog, Life’s a Risk.</p>\n<p>FIDLAR har delt scene med indierockikoner som Pixies og pønkhelter som OFF!. I august tar de med seg festen til Tøyenparken. Den som ikke synger med til Cheap Beer, er ei pyse!</p>\n<p><a href=\"http://www.fidlarmusic.com/\">www.fidlarmusic.com</a></p>\n<p>&nbsp;</p>\n<p><strong>GREAT NEWS</strong></p>\n<p>Great News fra Bergen lager herlig, melodiøs pop. De har allerede tatt hjembyen med storm, og ryktet går nå over hele landet. Trioen lager sløy gitarpop som minner om varm sommerasfalt og grønt parkgress. Som <a href=\"http://gaffa.no/anmeldelse/99541\" target=\"_blank\">Gaffa</a> skreiv: &#8211; Det finnes band som har spilt sammen i ti år som ikke mestrer det de tre herrene kun har gjort offisielt et par måneder. Kjemien mellom dem, og med publikum, er noe mange musikere bare kan drømme om.</p>\n<p>Sjøl kaller de musikken sin dazepop. I fjor sommer kom første singel The Blind. Den har blitt fulgt opp av Love Her, og den helt ferske Diamonds. Trioen har rukket å imponere fra scena, som support for Unknown Mortal Orchestra og på Den Elleville Festen i Bergen.</p>\n<p><a href=\"https://www.facebook.com/greatnewsband/\">www.facebook.com/greatnewsband</a></p>\n","wordpress_id":13536,"translations":{"nb":{"url":"/2016/02/09/tre-nye-navn-til-oya-4/"},"en":null}}},"pageContext":{"isCreatedByStatefulCreatePages":false,"id":"2ddb2bd2-aa9d-55f9-9477-aad67b290d9f","locale":"nb"}}