{"data":{"wordpressPost":{"title":"Telepathe erstatter El Guincho","date":"11th July 2008","content":"<p>De hippe Brooklyn-jentene i Telepathe erstatter den utbrente spanske artisten El Guincho fredag 8. august. Han har tidligere denne uka meldt at han sliten og vi har nå mottatt den triste nyheten om at han ikke kommer til Øyafestivalen. </p>\n<p>TELEPATHE (US)<br />\nBrooklyn-bandet Telepathe består hovedsakelig av Busy Gangnes og Melissa Livaudais. De to jentene har bakgrunn fra New Yorks undergrunn, moderne dans og yoga. I det siste Telepathe også hatt andre musikere med på laget. De har blitt sammenlignet med Animal Collective og Coco Rosie og har vært i studio med TV On The Radios Dave Sitek og Don Caballeros Eric Emm som produsenter. Telepathe har beveget seg i et slags elektronisk/organisk musikalsk landskap, hvor de klarer å skape snåle og tidvis dansbare låter. På samvittigheten har de EPen Farewell Forest. Telepathe er klare for å presenter låtene herfra og noen til for publikum på Odden. Singelen Devil’s Trident kommer til å være tilgjengelig allerede 18. august. Gjør deg klar for merkelig, hip og sterk New York-lyd. Busy er av alle ting født i Norge og snakker norsk, så ikke bli overrasket om det kommer noen velkjente gloser.</p>\n"}},"pageContext":{"isCreatedByStatefulCreatePages":false,"id":"cf8d16ed-8563-55c9-9e14-d3b9eb4805e7"}}