{"data":{"wordpressPost":{"title":"Støtt treningspark for ungdom på Grønland","date":"2017-11-27T08:10:32.000Z","content":"<p>Oslo Røde Kors er årets utvalgte humanitær-partner på Øyafestivalen. I samarbeid med dem ønsker vi å invitere vårt publikum til å delta i finansieringen av en utendørs treningspark for ungdom i Bydel Gamle Oslo.</p>\n<p>Oslo Røde Kors er en lokalforening som driver ORKIS ressurssenter på Grønland. Senteret er åpent ungdom fra 15 år til 22 år. De tilbyr leksehjelp, arbeidstrening og andre aktiviteter, og trenger å utvide tilbudet sitt innen helse og trening for å bedre aktivisere ungdommene som bruker senteret. Utendørs treningsparker har dukket opp over hele byen i de senere år, men om man ser på kartet så er påfallende langt mellom dem på østkanten. Og vi tror ikke det er fordi behovet der er mindre.</p>\n<p>Øyafestivalen i samarbeid med Oslo Røde Kors, ønsker å gi flere muligheten til trening og aktivitet, og spør derfor vårt publikum om hjelp til å få finansiert dette.</p>\n<p>Vi er takknemlige for alle bidrag og vil holde dere oppdaterte på fremgang og resultat.</p>\n","wordpress_id":20994,"translations":{"nb":{"url":"/2017/11/27/stott-treningspark-ungdom-pa-gronland/"},"en":null}}},"pageContext":{"isCreatedByStatefulCreatePages":false,"id":"a6a18d50-122f-5f5a-aade-a0d10ee2375c","locale":"nb"}}