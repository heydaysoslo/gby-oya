{"data":{"wordpressPost":{"title":"Grinderman rocka Roskilde","date":"6th July 2008","content":"<p>Vi har fått med oss flere knallanmeldelser og anbefalinger om å få med seg Nick Caves band Grinderman på Øya etter helgas Roskilde-konsert. Grinderman spilte fredag kveld på Orange Scene på Roskilde. Onsdag 6. august er de tilbake i Skandinavia for å spille på Øyafestivalens største scene. Det er med andre ord god grunn til å glede seg til Øyafestivalen og Grinderman. Har du fortsatt ikke kjøpt billett er det fortsatt mulighet til å oppleve denne godbiten ved å besøke denne <a href=\"http://www.billettservice.no/html/artist.htmI?l=NO&#038;artist=ONSDAGSPASS+%D8YA+2008\" target=\"_blank\">LINKEN</a></p>\n<p>Musikknyheter.no skrev at &laquo;å se ”gamle” Nick Cave rocke som om han var tyve år igjen, det var nærmest en fryd for øyet.&raquo;</p>\n<p>Aftenposten klinte til med terningkast 5 og følgende lovord: &laquo;Livsgnisten slo også ut i full flamme under gårsdagens konsert. Etter en kort og besynderlig pressekonferanse like før konserten – der Cave etter først å ha gitt flåsete og frekke svar på alle spørsmål, omtalte det å bli intervjuet som &laquo;å få mojoen ødelagt&raquo; og som &laquo;anti-viagra&raquo; – tok han kontroll over Roskildes største scene med et driv og en gitarkvesting som kunne gitt The Stooges krampe.&raquo;</p>\n<p>Dagsavisen holdt seg til samme karakter og blant annet disse ordene: &laquo;En konsert med Grinderman tar form av mønsteret og energien til Nick Cave And The Bad Seeds slik de låt for 15-20 år siden, da Cave holdt frenetiske konserter der alt kunne skje. Grinderman er mer velregissert og edruelig, men det har fandenivoldskheten og viljen til å skyte med skarpt.&raquo;</p>\n<p>Femmeren dukket også opp hos Side2: &laquo;Den normalt så dystre mørkemannen har plutselig blitt sprellemann og raver hengslete rundt på scenen mens han oser djevelskap og fandenivoldskhet.&raquo;</p>\n<p>Adresseavisa slo fast at: &laquo;Bedre har vi ikke hørt Nick Cave på mange år!&raquo;</p>\n<p>Kulturo.no påsto følgende: &laquo;Det er ikke tvil om at rockeikonet kan sitt fag, entertaineren Cave var i storslag, bandet spilte så tight som det er mulig å spille, og da Nick Cave uttrykte sin frustrasjon over manglende ”fangst” i signaturlåten No Pussy Blues var publikum i ekstase.&raquo;</p>\n<p>Ikke overbevist ennå? Slik så det forøvrig ut når Grinderman spilte hos David Letterman for en stund siden- <a href=\"http://youtube.com/watch?v=oraMv_V6V1s\" target=\"_blank\">KLIKK HER</a></p>\n"}},"pageContext":{"isCreatedByStatefulCreatePages":false,"id":"ce2b9be9-97e3-58be-8744-34624bcf9c1d"}}