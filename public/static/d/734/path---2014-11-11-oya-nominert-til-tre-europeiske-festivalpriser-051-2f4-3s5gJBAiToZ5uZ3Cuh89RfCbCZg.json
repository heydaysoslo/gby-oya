{"data":{"wordpressPost":{"title":"Nominert til tre europeiske priser","date":"2014-11-11T11:09:28.000Z","content":"<p>Øyafestivalen har kommet til siste nominasjonsrunde i tre kategorier under European Festival Awards, som deles ut under festivalen Eurosonic i Groningen, Nederland 14. januar 2015. De tre kategoriene er BEST EUROPEAN FESTIVAL LINE-UP, ARTIST’S FAVOURITE EUROPEAN FESTIVAL og THE GREEN OPERATIONS AWARD. I den første kategorien ble vi stemt videre fra innledende runder av det europeiske festivalpublikummet. De to neste er stemt fram av ekspertene på området, altså artistene og deres apparat, og festival-Europas miljøspesialister. Det er mange vi kunne tenke oss å takke, men i denne omgang ønsker vi å trekke fram to. Tøyenbadet som lot oss få bruke utebadene til tidenes artistområde, og Natur &amp; Ungdom for deres fantastiske innsats i vårt miljøarbeid.</p>\n<p>Øyafestivalen opplever det som veldig inspirerende at det internasjonale festivalmiljøet setter pris på arbeidet vi gjør. Det er samtidig en ære å være nominert sammen med så mange kvalitetsarrangører. Blant de andre nominerte for beste festivalprogram finner man store og anerkjente festivaler som Glastonbury (England), Primavera (Spania), Pinkpop (Nederland), Rock Werchter (Belgia), Rock Am Ring/Rock Im Park (Tyskland) og Sziget (Ungarn). Vi gleder oss til å reise på prisutdeling i januar.</p>\n<p>Mer om kategoriene og utdelingen her <a href=\"http://eu.festivalawards.com/news/the-shortlists-announced/\">http://eu.festivalawards.com/news/the-shortlists-announced/</a></p>\n<p>Om ikke lenge er vi klare med de første navna til Øya 2015-plakaten og starter billettsalget til neste års festival.</p>\n<p>&nbsp;</p>\n<p>foto Johannes Granseth</p>\n","wordpress_id":11119,"translations":{"nb":{"url":"/2014/11/11/oya-nominert-til-tre-europeiske-festivalpriser/"},"en":null}}},"pageContext":{"isCreatedByStatefulCreatePages":false,"id":"b0d018a5-88eb-5499-bdac-527a4eedbc07","locale":"nb"}}