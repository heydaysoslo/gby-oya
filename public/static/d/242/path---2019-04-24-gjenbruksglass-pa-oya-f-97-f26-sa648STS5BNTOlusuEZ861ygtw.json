{"data":{"wordpressPost":{"title":"Gjenbruksglass på Øya!","date":"24th April 2019","content":"\n<p>Vi vil kutte all engangsplast på Øya, så nå får du gjenbruksglass i barene på festivalen! Disse kan vaskes og brukes om igjen minst 100 ganger før de blir ødelagte. Dette reduserer klimagassutslippene til drikkebegrene våre med 94% &#8211; og reduserer avfallet med 75%! <br></p>\n\n\n\n<p>&#8211; Vi er veldig glad for å være den første festivalen i Norge som bruker disse gjenbruksglassene! Gjenbruksglassene kan leies av alle arrangører &#8211; små og store &#8211; og vi tror denne løsningen kan erstatte millioner av plastglass på arrangementer bare her i Oslo, sier miljøsjef i Øyafestivalen, Ingrid Kleiva Møller.<br></p>\n\n\n\n<p><strong>Hvorfor gjenbrukglass?</strong><br>De siste årene har Øyafestivalen jobbet mye med å finne alternativer til den brysomme plasten. Problemene med plast kjenner dere godt: Foruten å fylle opp hvalmager på Sotra og verdenshavene med plastrester, er klimagassutslippene knyttet til den årlige produksjonen av plast større enn de samlede utslippene fra hele verdens flytrafikk! <br></p>\n\n\n\n<p>Derfor ble 100 000 matporsjoner på Øya servert i komposterbar matemballasje i fjor &#8211; og ølglassene du drakk av har nå blitt kompostjord i Sogn. </p>\n\n\n\n<p>I noen tilfeller har vi sett at det ikke kun er materialet &#8211; men bruken &#8211; som er problemet. Følger man livsløpet til et vanlig plastglass, ligger 90% av klimaavtrykket i produksjonen av glasset. Det betyr at kanskje er ikke det viktigste å kvitte seg med all plasten &#8211; men å slutte å bruke tingene èn gang. <br></p>\n\n\n\n<p>For å finne de beste løsningene på engangsplastproblemet, har vi sammen med masterstudenter fra BI, gjennomført livsløpsanalyser av ulike drikkebegre. Resultatene var slående: Med et gjenbruksglass som kan brukes opp 100 ganger, vil vi kutte Co2-utslippene med 94% sammenlignet med å bruke engangsglass. Vi vil også redusere plastavfallet med 75%. <br></p>\n\n\n\n<p>Derfor er vi så glade for å kunne dele med dere at i år slutter vi med engangsglass til drikkevarer på festivalen! Sammen med Ringnes og den nye utleiebedriften Rene glass skal vi i år leie solide hardplastglass som etter bruk skal vaskes og som kan gjenbrukes over 100 ganger! Fra bruk og kast &#8211; til bruk og vask! <br></p>\n\n\n\n<p>&#8211; Kampen mot unødvendig plast er viktig for Ringnes. Hvis vi skal lykkes må vi tenke nytt og gjøre ting på andre måter enn vi har gjort det før. Nettopp derfor er vi også veldig glade for at vi sammen med Øya kan erstatte engangsplast med gjenbruksglass. Dette er bærekraft i praksis, sier kommunikasjonssjef Nicolay Bruusgaard i Ringnes.<br></p>\n\n\n\n<p><strong>Hvordan fungerer det?</strong><br>Når du kjøper første drikkeenhet på Øya, betaler du en miljøavgift på 20 kr. Denne avgiften skal dekke våre leieutgifter, vask og logistikk knyttet til gjenbruksglasset. Hvis vi får noe overskudd på denne avgiften etter festivalen, går disse pengene til Natur og ungdom. Når du skal kjøpe en ny drikkeenhet, tar du med glasset ditt tilbake til baren, slipper du å betale ny miljøavgift. </p>\n\n\n\n<p><a href=\"https://oyafestivalen.no/faq-gjenbruksglass/\">Les mer om den praktiske løsningen her. </a></p>\n\n\n\n<p></p>\n","wordpress_id":23736,"translations":{"nb":{"url":"/2019/04/24/gjenbruksglass-pa-oya/"},"en":{"url":"/en/2019/04/24/reusable-cups-at-oya/"}}}},"pageContext":{"isCreatedByStatefulCreatePages":false,"id":"d607429e-e271-5667-8837-2f05e2f8acd0","locale":"nb"}}