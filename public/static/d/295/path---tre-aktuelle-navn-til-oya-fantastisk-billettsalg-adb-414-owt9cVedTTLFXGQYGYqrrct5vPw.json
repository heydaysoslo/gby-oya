{"data":{"wordpressPost":{"title":"To aktuelle navn til Øya – fantastisk billettsalg","date":"12th March 2013","content":"<p><strong>Snasen</strong></p>\n<p><strong>Thea &amp; The Wild</strong></p>\n<p><strong>Dagsbillettene selger fort</strong></p>\n<p><strong> </strong><br />\nFor noen uker siden var det klart at det kun er dagsbilletter igjen til årets festival. Etter de siste ukenes store slipp har dagsbillettsalget tatt av og Øya ligger an til et nyt rekordsalg. Vi har nå plassert en rekke artister på dag, så det skal være enklere å orientere seg om hvilke dager man ønsker å dra på Øya. Man bør være rask med å bestemme seg og kjøpe billett til de dagene dine favorittartister spiller.</p>\n<p>&nbsp;</p>\n<p>Aller raskest selger fredagsbillettene, som gir deg mulighet til å se blant andre Kraftwerk, James Blake, Beach House, Azealia Banks, Foxygen, Supersilent feat. John Paul Jones, Disclosure, Goat og Parquet Courts. Flere artister blir bekrefta snart.</p>\n<p><a href=\"http://www.billettservice.no/event/377289\" target=\"_blank\">Kjøp fredagsbilletter her</a></p>\n<p>&nbsp;</p>\n<p>&nbsp;</p>\n<p>&nbsp;</p>\n<p>&nbsp;</p>\n<p><strong>THEA &amp; THE WILD</strong><br />\nThea Glenton Raknes har de siste ukene vært å høre på radio med singelen Cry Sometimes. I tillegg imponerte hun stort på John Dee under by:Larm nå i vinter. Tidligere har du kanskje sett Thea som vokalist i Norma Sass, men nå satser hun sitt eget prosjekt. I backingbandet The Wild finner man en rekke drevne musikere, med bred bakgrunn fra blant annet 120 Days, Death By Unga Bunga og Heyerdahl. For øyeblikket jobber Thea &amp; The Wild med det som skal bli debutalbumet.</p>\n<p>Gaffa var til stede på konsert med Thea i februar: &#8211; Maken til energi og utstråling på scenen så man ikke mange ganger under årets by:Larm, og både stemmen og væremåten hennes er en fin kontrast til sårheten og dysterheten i låtene.</p>\n<p>Thea &amp; The Wild lager deilig småmelankolsk kvalitetspop, med et sterkt driv. Vi gleder oss til å oppleve Thea foran et stort publikum i Middelalderparken, og er sikre på at hun vil få en bråte nye fans i forbindelse med konserten.</p>\n<p><a href=\"http://theaandthewild.com/\">http://theaandthewild.com/</a></p>\n<p>&nbsp;</p>\n<p>&nbsp;</p>\n<p><strong>SNASEN</strong><br />\nI februar kom Falling Upwards EP av Snasen. Dette er smakebiter på musikken hans, før album gis ut seinere i år. Robin Snasen Rengård har bakgrunn fra hardcore/punk-bandet Amulet, men lager i dag lyd som har blitt forsøkt karakterisert som eksperimentell instrumental hiphop.</p>\n<p>XLR8R har beskrevet musikken til Snasen som: &#8211; &#8230;a deep, glacial number, dewed with deadened snaps and hollow percussive samples. A slowly moving bassline and some grim vocal cuts eventually overtake his production, plunging the track further into a heady and emotional place.</p>\n<p>Om sitt eget arbeid, har han sagt: &#8211; Jeg slenger lydene i en haug og graver i de til det kommer frem noe som kan ligne på en låt. Jeg prøver å jobbe med kontraster og dynamikk. Stort mot smått, vått mot tørt, sakte mot fort. Jeg vil at lyder og rytmer skal jobbe med og mot hverandre, gjerne på samme tid.</p>\n<p>Under Øya kan du oppleve Snasen live. Vi anbefaler at du får med deg store doser av hans organiske elektronika. Kanskje merker du deg også hint av inspirasjon fra folk som Tortoise, Neu! eller Brian Eno. Dette kan bli en av festivalsommerens mest spennende nyoppdagelser for øra dine<br />\nhttp://snasen.tumblr.com/</p>\n","wordpress_id":6047,"translations":{"nb":{"url":"/2013/03/12/tre-aktuelle-navn-til-oya-fantastisk-billettsalg/"},"en":null}}},"pageContext":{"isCreatedByStatefulCreatePages":false,"id":"a70f0d99-e4c7-5462-9605-7b5454d8ac93"}}