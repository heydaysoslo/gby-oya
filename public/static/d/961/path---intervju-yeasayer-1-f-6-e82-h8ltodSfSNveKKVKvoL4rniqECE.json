{"data":{"wordpressPost":{"title":"Intervju: Yeasayer","date":"15th January 2009","content":"<p>Yeasayer ga ut et av de beste albumene i året 2007, All Hour Cymbals. Med sine spennende melodier og harmoniske vokal så trollbandt de alle som var smarte nok til å gi dem et forsøk. Og så klart var Øyafestivalen kjapt ute med å booke dem, det kom vel ikke som noen overraskelse?</p>\n<p>Jeg har snakket med Yeasayer en gang før, når de var her og spilte på John Dee for en liten stund siden nå, og det var en fin opplevelse. Disse gutta her er så langt i fra å være høye på pæra at jeg følte meg som vennen dems den lille halvtimen vi snakket sammen. Men da var de enda mindre kjent og denne gangen snakket jeg ikke med Ira (bass) eller Anand (gitar), men med vokalist Chris Keating. </p>\n<p>Om han var kjipere? Neida.</p>\n<p>Jeg vet ikke om det var planlagt at jeg skulle få snakke med Chris, men resten av bandet var sporløst forsvunnet så vi satte oss i hvert fall ned sammen i en av disse svette, innrøyka containerne og begynte å diskutere band som skulle spille her. Han ble ganske gira over at et band som het The Death Set skulle spille her, for de kjente hverandre litt. Og de skulle så klart spille på en av de mest spennende scenene, nemlig Camp Indie. Men vi snakket ikke så alt for mye om andre band…</p>\n<p>Har det vært en bra dag så langt? Fornøyd med konserten?<br />\n&#8211;\tDagen har vært strålende. Dette er en skikkelig bra festival og jeg var kjempe fornøyd med konserten vår. Så du den?</p>\n<p>Oh yeah. Jeg var nok like fornøyd som deg, jeg. Dere må jo virkelig like Norge, dette er tredje gangen dere er her i år.<br />\n&#8211;\tÅ ja, det gjør vi. Vi elsker Norge. Jeg håper vi kommer tilbake mye mer også. I år har vi vært to ganger i Oslo, altså dette er andre gangen, og så spilte vi på Hovefestivalen tidligere i sommer. Vi elsker Norge. Haha. Seriøst.</p>\n<p>Vel, jeg tror Norge elsker dere like mye.  Dere får komme tilbake igjen når dere har den nye skiva ute da.<br />\n&#8211;\tDet kommer vi utvilsomt til å gjøre. Vi jobber litt med den nye plata mellom spillejobber nå, også skal vi ta tre måneder fri når vinteren kommer og spille inn litt og sånn. Det gleder jeg meg stort til.</p>\n<p>Så du liker å spille inn plater? Hele prosessen og alt det der?<br />\n&#8211;\tÅja, det er alt jeg vil gjøre egentlig. Jeg elsker jo å spille live også, men det å lage musikk er det jeg lever for, så å spille inn et album er absolutt det jeg liker best.</p>\n<p>Så det er ikke sånn at du hater å spille konserter?<br />\n&#8211;\tNei, nei. Det er utrolig kult de første månedene etter du har spilt inn nytt materiale, men etter det så blir det litt sånn..blæh.</p>\n<p>Jaha?<br />\n&#8211;\tAltså, det er fortsatt morsomt, men det er ikke like kreativt. Skjønner?</p>\n<p>Jada.<br />\n&#8211;\tDerfor gjør vi også litt om på sangene under konserter, for å holde oss varme i trøya liksom. Men det å begynne å spille konserter etter du har spilt inn noe nytt er strålende. Da blir man nervøs igjen.</p>\n<p>Skriver dere låtene sammen eller?<br />\n&#8211;\tSelve ideen til låtene kommer vi som oftest på sammen. Så legger vi de inn på dataen og kutter det opp og sampler, så fortsetter vi litt individuelt etter det, men vi er jo et band, så sangene er jo vårt verk, ikke mitt eller en annen sitt.</p>\n<p>Demokrati ja, det funker ganske bra i andre settinger også det.<br />\n&#8211;\tPå ’All Hour Cymbals’ så var det vel en låt som ikke var lagd av alle. ’Wait For The Summer’ var bare Anand sin ide. Men den var så bra at det ikke var noe vits i å gjøre noe mer med den, og det ble vi alle enige om.</p>\n<p>Det er nok alle enige om. Det er jo en strålende låt. Hvor lenge har dere turnert nå?<br />\n&#8211;\tVi begynte i UK for ett år siden. Så dro vi til USA og turnerte i to-tre uker, som var forferdelig, for vi hadde jo ikke noe album ute. Så vi spilte konserter for alt fra tre til hundre personer.</p>\n<p>Var det bare tre personer på en konsert?<br />\n&#8211;\tHaha. Ja, men vi hadde jo ikke gitt ut noe materiale i det hele tatt, så vi så vel egentlig det komme. Men tre personer var ganske kjipt.</p>\n<p>Men dere fullførte, og det er jo bra. Kjipt for de tre hvis dere bare hadde gitt faen.<br />\n&#8211;\tSå klart gjorde vi det. Vi ga faen. Men det tok seg jo opp etter hvert. Etter at vi fikk gitt ut albumet så begynte det å komme 500 på konsertene og så litt flere, og på en eller annen måte endte vi opp i Norge, og blir intervjuet av deg.</p>\n<p>Haha. Ja, det er rart med det.<br />\n&#8211;\tMen New York (der de kommer fra) har vært bra for oss. Det var jo en periode hvor vi ikke trengte å turnere fordi vi fikk så mye spillejobber i byen. Men siden plata kom ut så har vi vært ute og reist konstant.</p>\n<p>Det må da være tøft med tanke på venner og familie og sånn?<br />\n&#8211;\tAbsolutt, men heldigvis så er ingen av oss gift, eller Luke, trommisen vår, skal gifte seg nå snart, og alle har jo kjærester, så det tærer litt. Og nå har jeg egentlig flere venner i Oslo enn jeg har i New York. Har nesten glemt hvem som var vennene mine der borte..haha. Så ille er det vel ikke, men det er sykt lenge siden jeg har sett dem. Jeg skal møte kjæresten min i Berlin da, heldigvis så har hun en jobb som tillater hun å reise, så det gjør det litt lettere.</p>\n<p>Men det blir litt ferie når dere skal spille inn nye plata?<br />\n&#8211;\tJa, da skal vi ha fire til fem måneder fri. Bare jobbe med plata i studioet i New York. Det skal bli deilig å være en ordentlig person igjen. Gjøre vanlige ting som å drikke kaffe med venner og se på film med dama. </p>\n<p>Jeg ser den. Det er jo ting man utvilsomt savner etter en stund. Men dere har også kjent hverandre ganske lenge? I hvert fall du og Anand.<br />\n&#8211;\tJeg og Anand har kjent hverandre siden vi var ti år gamle, så vi er ganske gode venner ja, men man blir litt lei hverandre når man henger sammen hver eneste dag i et år, så da trenger man noen nye ansikter.</p>\n<p>Og Anand og Ira er i familie på en eller annen måte?<br />\n&#8211;\tAnand sin fetter er gift med søsteren til Ira, så de er i familie gjennom giftemål. </p>\n<p>Ok. Da vet vi det. Anand gikk på en musikkskole av noe slag når han var mindre, eller?<br />\n&#8211;\tEhh…nei, det gjorde han vel egentlig ikke nei. Men han har trent siden han var tre år gammel. Han spilte cello, så han er trent i klassisk musikk. Sånn er det. </p>\n<p>Hehe, da så. Dere har ikke vurdert å bruke celloen i musikken deres a?<br />\n&#8211;\tVi gjorde faktisk det på dette albumet, men dere hører den nok ikke. Hehe. Den bare ligger der under bassen. Men vi vil nok ikke bruke den live. Det er litt teit spør du meg. Cello er kult nok det, men når du ser et band med en strykerseksjon så tenker jeg bare ’Nah, shut the fuck up!’. Det funker for Sigur Rós og sånne band, men faen.</p>\n<p>Så hva syns du om at Metallica sin skive med det orkesteret?<br />\n&#8211;\tHaha. Det er bare latterlig. Rett og slett teit. Eller, jeg vet da faen jeg, den er helt ok, men jeg ville aldri gjort noe sånt. Å få et orkester til å spille sanger fra Ride The Lightning, det er bare dumt. Men så er de helt forferdelige folk også da. Har du sett den filmen Some Kind Of Monster? Fy faen, de virker som de største drittsekkene gjennom tidene. Helvete heller, kukkhuer. Og de driver og saksøker Napster og sånn. Faen a, dere er millionærer for faen. Get a life. Å gjøre det til sitt oppdrag i livet er bare flaut, jeg hater det der. Bruk pengene dine på noe godt i stedet for. Det er folk som sulter over hele verden, der kan de hjelpe litt. </p>\n<p>Hvordan musikk hører du på for tiden a?<br />\n&#8211;\tMasse. Alt. Dirty Projectors er ett av de jeg hører mest på. Også så jeg jo Grinderman i går. Det var helt sykt bra. Så dem på Way Out West i Sverige. Nydelig.</p>\n<p>Er det vanskelig å følge med på andres musikk når dere er ute i verden?<br />\n&#8211;\tJeg setter som oftest på den samme musikken om og om igjen, så det er litt vanskelig ja. Men jeg prøver så godt jeg kan. Men i bilen så blir det mye The Smiths og Wu-Tang Clan. Jeg har jo mange venner som er musikere, så jeg liker også at de gir meg musikk. Chairlift for eksempel, de kommer til å bli store i Norge. Bare vent og se. Skiva er ikke ute i Europa enda tror jeg (Platekompaniet har den nå, og anmeldelse ligger ute på www.furoreiharare.com. red.anm), men det er nydelig synthpop. Jeg har virkelig troen på dem.</p>\n<p>Er festivallivet bra?<br />\n&#8211;\tJa, jeg liker festivaler. Man møter så mange hyggelige folk, og man får sett utrolig mye bra konserter. Denne festivalen har vært kjempebra. God mat, bra band, smilende folk. Rett og slett strålende. Men en festival du burde sjekke ut er All Tomorrow’s Parties. I England. Det er en sånn festival vi drar på selv om vi ikke skal spille. Den er helt sinnsyk. Band og publikum henger om hverandre, så du får virkelig møtt alle. En helt fantastisk stemning der borte.</p>\n<p>Jeg har hørt om denne ja, føler på meg at jeg burde komme meg dit og få minglet med storhetene.<br />\n&#8211;\tJeg hørte om ATP på starten av 2000-tallet tror jeg, og visste med en gang at jeg måtte spille der. Det tok meg ti år, men YEAH. Alle som er der bor sammen på et sånt lite sommerhotell. Det er vanvittig kult. </p>\n<p>Høres vilt ut. Tusen takk for praten, så får du gå å nyte resten av dagen og lykke til videre.<br />\npetter@furoreiharare.com<br />\nwww.furoreiharare.com</p>\n"}},"pageContext":{"isCreatedByStatefulCreatePages":false,"id":"17b4cdaa-73fd-5ba1-a613-8d9b69a641c7"}}