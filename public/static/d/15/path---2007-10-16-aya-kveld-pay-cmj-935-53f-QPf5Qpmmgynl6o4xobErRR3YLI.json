{"data":{"wordpressPost":{"title":"Øya-kveld på CMJ","date":"16th October 2007","content":"<p>Stor suksess for Ida Maria og Monomen i New York!</p>\n<p>CMJ er kjent som en av Amerikas viktigste arenaer for ny musikk og nye talenter. Øyafestivalen ble inviteret til å sette opp en offisiell showcase under arangementet, og leverte en forrykende konsertpakke hvor Ida Maria og Monomen fikk spille på den legendariske klubben Knitting Factory. Programmet var satt sammen i samarbeid med den fortreffelige konsertguiden <a href=\"http://www.ohmyrockness.com/index.cfm\" target=\"_blank\">Oh My Rockness.</a> Totalt satt vi opp fem band denne natta, med We Are Wolves fra Canada, og New York-banda Team Robespierre og Golden City leverte varene så det holdt.</p>\n<p>Konsertkvelden ble utsolgt kort tid etter at dørene åpnet og tilbakemeldingene på de norske artistene var strålende når det hele var over. Våre folk i New York melder om fantastisk stemning og stor suksess.</p>\n<p>Tidligere i år tok Øyafestivalen med seg Datarock, The Lionheart Brothers og New Violators til Texas og verdens viktigste musikktreff, SXSW i Austin. De to sistnevnte fikk også spille på et stappfullt Øya-arrangement på Tonic i New York under sitt USA-opphold. Begge kveldene var store suksesser og Øyafestivalen ønsker å fortsette arbeidet med å hjelpe norske artister vi har tro på internasjonalt gjennom vårt brede kontaktnett i musikkbransjen.</p>\n","wordpress_id":810,"translations":{"nb":{"url":"/2007/10/16/aya-kveld-pay-cmj/"},"en":null}}},"pageContext":{"isCreatedByStatefulCreatePages":false,"id":"69fb1242-1e0d-5a2b-a603-8a46b86f3656","locale":"nb"}}