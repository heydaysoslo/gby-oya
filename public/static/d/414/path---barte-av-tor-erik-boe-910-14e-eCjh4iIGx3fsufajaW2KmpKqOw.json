{"data":{"wordpressPost":{"title":"b’Arte av Tor Erik Bøe","date":"8th August 2018","content":"<p>I en spesialbygget salong midt i matområdet tilbyr Tor Erik Bøe publikum en make-over utenom det vanlige. Med god hjelp av et team med profesjonelle hårstylister og sminkører vil han forvandle ansiktet ditt til et kunstverk. Gratis drop-in.</p>\n<p>Kunstprosjektet <em>b’Arte </em>er inspirert av festivallivets «se og bli sett»-kultur og kommenterer også sosiale medier-tendensen med å dele opplevelser via filtre i Snapchat og Instagram. Som en del av kunstprosjektet vil derfor alle som får en make-over fotograferes, og bildet vil bli vist på storskjermene på festivalområdet.</p>\n<p>Tor Erik Bøe er første kunstner i et flerårig samarbeid mellom Munchmuseet og Øyafestivalen om å vise samtidskunst. Årets kunstprosjekt på Øyafestivalen er kuratert av Trine Otte Bak Nielsen og Natalie Hope O’Donnell fra Munchmuseet.</p>\n"}},"pageContext":{"isCreatedByStatefulCreatePages":false,"id":"5f697332-d648-5ee6-b71a-265e7fde5a57"}}