{"data":{"wordpressPost":{"title":"Smalhans til Øya!","date":"5th June 2015","content":"<p>På Øya ønsker vi å presentere Norges beste festivalmat. Derfor er vi stolte over å endelig kunne fortelle dere at vi i år har fått med oss bydelsspisestedet som får hele Oslo til å ønske at de bodde på St.Hanshaugen.</p>\n<p>Begrepet <i>smalhans</i> oppstod i Tyskland på 1600-tallet og forbindes hovedsaklig med det å måtte klare seg med lite i trange tider. På restauranten Smalhans handler det i følge dem selv om det om å kunne bruke enkle råvarer på en god måte, å finne gamle materialer som ikke andre bruker &#8211; eller å se verdien i noe som andre ser på som verdiløst.</p>\n<p>Rettene skifter fra dag til dag &#8211; og både japanske ramennudler, meksikansk oksetungetaco og fiskeboller i hvit saus har en like naturlig plass på menyen. På Smalhans får du fantastisk mat servert med et sprudlende overskudd og en av de mest oppfinnsomme menyene i Oslo.</p>\n<p>&#8211; God mat er mat som er laget med god mening av gode råvarer. Vi bruker så mye økologiske varer vi kan fordi vi ønsker å spise ren mat og få til endring i folks matvaner. Samtidig smaker det bedre, sier Anders Braathen &#8211; som sammen med Tom Victor Gausdal, Stian Floer og kjøkkensjef Karla Siverts står bak restauranten.</p>\n<p>På Øya skal de servere koreansk BBQ &#8211; med kimchi, sesongens grønnsaker, røkt svinekjøtt med Smalhans-rub og dressing. Vi gleder oss!</p>\n","wordpress_id":12012,"translations":{"nb":{"url":"/2015/06/05/smalhans-til-oya/"},"en":null}}},"pageContext":{"isCreatedByStatefulCreatePages":false,"id":"a15948d5-fb4a-51d3-8a35-f3a674f2d367","locale":"nb"}}