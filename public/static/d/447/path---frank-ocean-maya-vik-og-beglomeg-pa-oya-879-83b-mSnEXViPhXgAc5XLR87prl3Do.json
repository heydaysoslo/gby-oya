{"data":{"wordpressPost":{"title":"Frank Ocean, Maya Vik og Beglomeg på Øya!","date":"8th March 2012","content":"<p>Det renner inn med gledelige bekreftelser om dagen og vi er i ferd med å lage det heftigste Øya-programmet noensinne. De siste dagene har vi vært i gledesrus etter at vi fikk vite at Frank Ocean kommer til Øya for å holde sin første konsert i Norge torsdag 9. august. I tillegg kan vi komme med gladnyhetene om at både Maya Vik og Beglomeg blir å finne på scena under Øya i august. Sistnevnte var blant våre absolutte høydepunkter på by:Larm. Les et kort intervju med dem nederst.</p>\n<p>&nbsp;</p>\n<p><strong>FRANK OCEAN (US)</strong></p>\n<p>24 år gamle Christopher Francis Ocean &#8211; født i New Orleans, men basert i Los Angeles etter orkanen Katrina &#8211; startet karrieren som låtskriver for blant andre John Legend og Brandy. Def Jam signet ham tidlig, men samarbeidet kokte dessverre bort i ingenting. I 2009 møtte han Odd Future gjennom kontakter, fant tonen med rabagastene, og året etter ble han innlemmet i kollektivet. Ocean gjorde en god figur på refrenger og hooks, men ble først virkelig lagt merke til da han slapp gratisalbumet <em>Nostalgia, Ultra</em> i februar i fjor. Sammen med The Weeknd ble han trukket frem som en innovatør innen R&amp;B, og låtskrivingen hans ble omtalt som &#8220;smart og subtil&#8221; (NPR), &#8220;egenartet&#8221; (Pitchfork) og &#8220;intuitiv, med stor sans for struktur&#8221; (Village Voice).</p>\n<p>&nbsp;</p>\n<p>Frank Ocean skiller seg fra mange sjangerfeller med den sosialt orienterte tematikken han ofte velger. Joda, han kan synge like godt om damer og utagerende festing som de fleste andre, hør bare høydepunktet Novacane, om et møte med en pornostjerne som også er aspirerende tannlege. Men allerede på neste spor, We All Try, stadfester han kvinners rett til å bestemme over egen kropp og støtter homofilt ekteskap. En annen ting som gjør Ocean til noe helt eget, er hvordan han like gjerne ser til klassisk rock for inspirasjon, som til soul og R&amp;B. Han har stor crossoverappell. Det har ført til at han har blitt invitert med som oppvarmer for Coldplay på deres kommende turné i Europa til høsten, og fått en mindre hyggelig stevning fra Eagles etter å ha rappet deler av Hotel California til American Wedding.</p>\n<p>&nbsp;</p>\n<p>I januar satte BBC opp sin vanlige liste over de som skal levere lydsporet til året som kommer. Frank Ocean befant seg i toppsjiktet, bare slått av ikke helt ubeslektede Michael Kiwanuka. <em>Nostalgia, Ultra</em> gikk til topps på Dagbladets kåring av årets beste album i fjor, over blant andre PJ Harveys Let England Shake og Bon Ivers siste. Nå har Frank Ocean dessuten skværet opp med Def Jam, som etter planen skal slippe det <em>offisielle</em> debutalbumet hans i vår/sommer. I august kommer han til Øya for å gjøre sin første og foreløpig eneste konsert på norsk jord. Vi gleder oss stort.</p>\n<p><a href=\"http://frankocean.com/\" target=\"_blank\">frankocean.com</a></p>\n<p>&nbsp;</p>\n<p>&nbsp;</p>\n<p><strong>MAYA VIK</strong></p>\n<p>Før Maya Vik solodebuterte med Château Faux-Coupe i fjor, hadde hun spilt bass i profilerte band som Montée, Furia og Savoy. Debuten ble sluppet på Oslo Records sammen med en utradisjonell visuell pakke, som også inkluderte utstilling og bok. Som soloartist utforsker hun sin begeistring for funk og beslekta uttrykk. Bergens Tidene kalte plata «en polert drøm for elektropopnerder». Med andre ord serverer Maya Vik dansbar musikkmoro, som kaster tydelige blikk tilbake til 70- og 80-tallet, til Prince og hans protesjeer Jill Jones og Vanity 6. Samtidig har låtene en friskhet som gjør dem relevante i dag. Château Faux-Coupe har blitt miksa av produsent/tekniker/mikser-legende Jimmy Douglass, som har jobba med innspilling av så ulike artister som Aretha Franklin, Roxy Music, Gang Of Four, The Rolling Stones, Kanye West og Björk.</p>\n<p>&nbsp;</p>\n<p>Gaffa så, i likhet med oss, Maya sist under by:Larm og utbasunerte «Maya Vik har kommet for å bli, også som soloartist &#8211; det er det ingen tvil om!» Maya Vik er en artist med mange jern i ilden og mye på hjertet. På Øyafestivalen i august vil gi deg muligheten til å vrikke på kroppen til kjølig storbypop og behagelig funk. Hun har spilt på festivalen et utall ganger de siste årene, men lørdag 11. august står hun for første gang på en av våre scener som soloartist.</p>\n<p><a href=\"http://mayavik.com/\" target=\"_blank\">mayavik.com</a></p>\n<p>&nbsp;</p>\n<p>&nbsp;</p>\n<p><strong>BEGLOMEG</strong></p>\n<p>Vi ble imponert over Beglomeg under by:Larm for kort tid siden og var sikre på at dette er noe å presentere for et større publikum på Øya i sommer. Et eget forsøk på å beskrive musikken ser slik ut: «hypnotic rhythms under a retractable bass machine with brass tubes that goes up to an upper part, where psychedelic death funk is being processed by a spanish archivist and a hungarian doctor…». Etter å ha forvilla oss inn i deler av den kryptiske infoen som er å finne på nett, slo vi heller av en prat med Beglomeg. Om man blir noe klokere av det? Bedøm sjøl</p>\n<p>1. Kan du forklare kort hva dere ønska å oppnå med Beglomeg?</p>\n<p>&#8211;        Vi ønsker å få folk til å klyve ut av bukser og jakker for så å ta i mot vår magiske druekjerneolje, smøre seg inn og vibrere raskere og raskere helt til skjorter og skjerf blir til raketter og stjernestøv, og deres sjeler går tilbake til sin opprinnelige form, nemlig en sterkt selvlysende rosa flamingovæske med små bobler i! Litt à la den i fra Ghostbusters II, men litt mindre lik den familiy fresh-balsamen.</p>\n<p>2. Hvordan vil du beskrive Beglomeg for folk som aldri har sett eller hørt dere?</p>\n<p>&#8211;        Beglomeg er underholdning etter midnatt. Litt Dizzie Tunes, bare med mindre ansiktshud. Og ikke så tullete da, jo da, neida, jo da. Neida.</p>\n<p>3. Hva skal dere fylle tida med fram til august?</p>\n<p>&#8211;        Vi skal kle oss splitter nøgne, sette på komfyren og gjøre klar garnityren. Én maxi og én singel.</p>\n<p>4. Noen spennende musikktips for våren?</p>\n<p>&#8211;        Finn den kule Martin Böttcher-plata! Eller en showa Kayo-singel ingen av kompisene dine liker! Har du hørt Tusmørke, a? Bloksberg, a? Gerilja, a?, Masselys, a? Great Gods of Power, man!</p>\n<p>5. Hva gleder du deg mest til på Øya 2012?</p>\n<p>&#8211;        Ah, banke nedpå iskolde pilsners og, om det fortsatt serveres; slurpe i oss digre fingre med økologisk zombie tapas.</p>\n<p><a href=\"www.facebook.com/beglomeg\" target=\"_blank\">facebook.com/beglomeg</a></p>\n<p>&nbsp;</p>\n<p>&nbsp;</p>\n<p>&nbsp;</p>\n<p>&nbsp;</p>\n<p>&nbsp;</p>\n"}},"pageContext":{"isCreatedByStatefulCreatePages":false,"id":"fbf16d04-6c0d-5da2-b877-884a539c9346"}}