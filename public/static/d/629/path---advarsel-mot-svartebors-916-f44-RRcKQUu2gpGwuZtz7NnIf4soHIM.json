{"data":{"wordpressPost":{"title":"Advarsel mot Svartebørs","date":"27th July 2016","content":"<p>Vi registrerer økende aktivitet på det private billettmarkedet nå tett på festivalstart. Tidligere i sommer har vi fått henvendelser fra folk som allerede mistenker at de har blitt svindlet. Dette skjer dessverre hvert år. Størst og mest beklagelig er mengden vi må avvise, fordi de har betalt for ugyldige billetter på svartebørs. Husk at adgangstegnet er selve den unike strekkoden på billetten. Denne kan kun benyttes en gang, og eventuelt andre billetter med samme strekkode vil ikke være gyldige. Derfor må du aldri dele bilder av billett med strekkode med andre eller i sosiale medier.</p>\n<p>Vi oppfordrer alle til kun å handle billetter gjennom offisielle kanaler, i vårt tilfelle Ticketmaster og oss selv. Om du ikke rakk det ordinære billettsalget, advarer vi spesielt mot å kjøpe av folk du ikke kjenner og stoler på.</p>\n<p>Det er i Norge forbudt å selge billetter til mer enn pålydende.</p>\n<p>Vi har ingen mulighet til å sjekke gyldigheten av billetten din før vi åpner innbytte til armbånd mandag 8. august, kl 13. Øya oppfordrer alle til å bytte billett i armbånd før portene åpner i Tøyenparken onsdag 10. august. Da slipper du kø rett før første bandet du vil se, og du har på båndet til Klubbdagen på tirsdagen.</p>\n<p>Åpningstidene for å bytte billett i armbånd ved innslipp i Tøyenparkenparken:<br />\nMan 8. august 13:00-19:00<br />\nTirs 9. august 13:00-21:00</p>\n<p>Under festivalen åpner billett og akkreditering kl 13 de tre første dagene og kl 12 på lørdagen.</p>\n<p>&nbsp;</p>\n<p>Det er fortsatt noen hundre billetter igjen til onsdag 10. august. <a href=\"http://www.billettservice.no/event/480153\" target=\"_blank\">Disse kan kjøpes her.</a></p>\n<p>foto Erik Moholdt</p>\n"}},"pageContext":{"isCreatedByStatefulCreatePages":false,"id":"f58b1aaf-8d2c-5411-aa96-0fed5ddb32fb"}}