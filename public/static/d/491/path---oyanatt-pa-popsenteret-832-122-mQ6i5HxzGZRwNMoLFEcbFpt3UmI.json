{"data":{"wordpressPost":{"title":"Øyanatt på Popsenteret","date":"13th June 2014","content":"<p>Torsdag 7. august<br />\nAtomic &amp; ACT presenterer:<br />\n<strong>NAOMI PILGRIM (SE)</strong><br />\n<strong>JUNGLE (UK) [DJ-sett]</strong><br />\nPris med/uten Øyabillett: 150/200 kr<br />\nForsalg på Billettservice<br />\nAldersgrense: 20 år</p>\n<p>Naomi Pilgrim ble først kjent som medlem av Lykke Li sitt band, men på slutten av 2013 debuterte hun med «No Gun», en låt som ble bloggfavoritt over hele verden. Fra Sverige og Barbados via Jamaica, er Naomi Pilgrim et friskt musikalsk pust som blander soul, tunge beats og baleariske elementer til noe helt eget.</p>\n<p>Jungle trenger vel ingen ytterligere beskrivelse. Etter å ha satt fyr på internett med singlene «The Heat», «Busy Earnin’» og «Time» ble de selvfølgelig booket til Øya, og vi er veldig fornøyde med at gjengen spiller et DJ-sett på Popsenteret etter at de er ferdige i Tøyenparken.</p>\n<p>Fredag 8. august<br />\nAtomic &amp; ACT presenterer:<br />\n<strong>FEMME (UK)</strong><br />\n<strong>TOMAS BARFOD (DK) [DJ-sett]</strong><br />\nPris med/uten Øyabillett: 150/200 kr<br />\nForsalg på Billettservice<br />\nAldersgrense: 20 år</p>\n<p>Femme er en ny oppdagelse fra sør-London. Ta en del avant-pop, en del elektroniske hooks og en del 60-talls girlgroups, og du får Laure Bettinson. Hun ble først kjent for å ha frontet Radiohead-produsent Nigel Godrich sin supergruppe Ultraìsta, men står nå på egne ben etter utgivelsen av singelen «Fever Boy». BBC6, Perez Hilton, Stella McCartney og French Connection elsker henne, nå er det Norges tur.</p>\n<p>Tomas Barfod er DJ denne kvelden. Han har i en årrekke vært en prominent person i Københavns elektroniske musikkmiljø, men har i 2014 virkelig tatt steget ut i verden med singelen «Pulsing». Vi forventer store ting av debutalbumet som kommer ut denne sommeren på Secretly Canadian.</p>\n<p>Lørdag 9. juli<br />\nAtomic &amp; ACT presenterer:<br />\n<strong>ROOSEVELT (DE) </strong><br />\n<strong>SHARI VARI  (Dølle Jølle &amp; André Bratten)</strong><br />\nPris med/uten Øyabillett: 150/200 kr<br />\nForsalg på Billettservice<br />\nAldersgrense: 20 år</p>\n<p>Lørdagen på Popsenteret farges av elektronisk musikk med opphav i diskoen. Tyske Roosevelt har lenge stått for mange av våre favoritt-remikser, og har den seneste tiden faktisk tatt for seg norske artister også, med remikser av Truls og Kakkmaddafakka. Men Roosevelt har glitrende egne produksjoner også, og live med fullt band garanterer vi fullt dansegulv!</p>\n<p>Klubbkvelden Shari Vari ble startet av Todd Terje og Dølle Jølle, og sånn sett gir det virkelig mening å avslutte Øyanatt-uka på Popsenteret med besøk fra denne gromklubben. Med årene har André Bratten tatt over spakene for Terje, og tilført sitt eget krydder i Shari Vari-blandinga. I deres egne ord blir det et heksebrygg på det raffeste fra dansemusikkens siste 40 år: deilig disko, humpete house, billig boogie, teit tekno, skikkelig Chicago (hah!) og mye annet rask. Jepp, det blir fett.</p>\n<p>OM ØYANATT: Øyanatt er konserter og klubbkonsepter rundt omkring i Oslo sentrum etter at Tøyenparken stenger 23.00. Dette er altså en glimrende mulighet til å ta med seg den gode festivalstemninga inn i byen etterpå. Øyanatt lages i samarbeid med de beste arrangørene og klubbene i Oslo. Grunnet varierende forutsetninger og behovet for at arrangørene skal få disse konsertene/klubbkonseptene til å gå rundt på egenhånd, gjør det ikke mulig å inkludere Øyanatt i festivalpasset. Gyldig Øya-billett til den aktuelle dagen (evt ukespass) gir rabatt på Øyanatt-arrangement.</p>\n","wordpress_id":10125,"translations":{"nb":{"url":"/2014/06/13/oyanatt-pa-popsenteret/"},"en":null}}},"pageContext":{"isCreatedByStatefulCreatePages":false,"id":"e1bfb9be-5e6b-51bb-a006-b8fd8463f146"}}