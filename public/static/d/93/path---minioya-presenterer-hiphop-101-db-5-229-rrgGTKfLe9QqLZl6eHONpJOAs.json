{"data":{"wordpressPost":{"title":"Miniøya presenterer HipHop 101","date":"20th July 2017","content":"<div>\n<p dir=\"ltr\"><span style=\"text-decoration: underline;\">I Hi-Fi Klubben lørdag 12. august, kl 13:50</span></p>\n<p dir=\"ltr\">Jonathan «Boss» Castro er rapartist, A&amp;R, manager og grunnlegger av Break Records. Han utmerker seg gjennom sitt engasjement og arbeid med ungdom. I mange år har han jobbet ved Agenda X, antirasistisk senters ungdomsavdeling. Castro er grunnlegger og ildsjel bak Hip Hop 101, et fritidstilbud for musikkinteressert ungdom på Rommen Scene, Stovner Rockefabrikk, Romsåsklubben The Raven, Sinsen Kulturhus, og Volt Aktivitetshus i Akershus.</p>\n<p dir=\"ltr\">Tilbudet har blitt en enorm suksess hvor han veileder ungdommen i å produsere sin egen musikk. Gjennom HipHop 101 gir han deltakerne muligheten til å være med å forme, koordinere og utføre sine egne konserter og events. Castro har blitt gudfar og storebror for Groruddalens unge hiphopsjeler.</p>\n</div>\n<div>\n<p dir=\"ltr\">HipHop 101 handler om hvordan man kan motivere ungdommer til skole, jobb og karriere. Deltakerne skal være synlige og positive rollemodeller i nærmiljøet, og lære opp ungdom til å ta ansvar. Sentrale temaer som mobbing, vold, rasisme, kroppsidealer, identitet, resilience/styrke, konsekvenser etc. blir tatt opp og jobbet med. Tiltaket vil jobbe mot store milepæler deltakerne kan glede seg til, som for eksempel opptre på Øya.</p>\n</div>\n","wordpress_id":20448,"translations":{"nb":{"url":"/2017/07/20/minioya-presenterer-hiphop-101/"},"en":null}}},"pageContext":{"isCreatedByStatefulCreatePages":false,"id":"aca2c5e9-7cd1-58c1-867a-c2cfb8c4d762"}}