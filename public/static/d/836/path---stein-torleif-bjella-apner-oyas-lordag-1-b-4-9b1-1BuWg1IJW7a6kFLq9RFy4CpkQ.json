{"data":{"wordpressPost":{"title":"Stein Torleif Bjella åpner Øyas lørdag","date":"7th February 2014","content":"<p>Stein Torleif Bjella skal i år spille den tradisjonsrike åpningskonserten på festivalens siste dag. Lørdag 9. august klokka 13.00 gjør han det folkekjære artister som Knutsen &amp; Ludvigsen, BigBang, deLillos og Tønes har gjort tidligere, nemlig å gi Øya-publikummet en god start på festivalfinalen.</p>\n<p>De to siste dagene har vi annonsert at både legendariske Slowdive og elektronikaduoen Darkside skal spiller lørdag 9. august. Alt tyder på at dette skal bli en veldig sterk og variert festivallørdag.</p>\n<p><a href=\"http://www.billettservice.no/event/401461?camefrom=Client_Oya_Home_Oyafestivalen_271113\" target=\"_blank\">Ukespass i salg her</a><br />\n<a href=\"http://www.billettservice.no/event/lordagsbillett-oyafestivalen-2014-billetter/409623?camefrom=Client_Oya_Hjemmeside lordag_Oyafestivalen_101013\" target=\"_blank\">Dagsbilletter til lørdag 9/8 her</a></p>\n<p><b>STEIN TORLEIF BJELLA</b><br />\nStein Torleif Bjella har gitt ut noen av de absolutt beste norskspråklige skivene de siste åra. Fjorårets Heim For Å Døy var en av Øya-kontorets store favorittutgivelser og Bjella presterte med denne å toppe den norske salgslista. Nå er låtskriveren og visesangeren fra Ål i ferd med å etablere seg som en av de virkelig folkekjære navna i vårt århundre. Hans lavmælte, triste og smått humoristiske sanger har både sjarmert, gleda og forundra et stadig større publikum. Bjella blir spesielt berømmet for sine tekster, som føles nære og allmenngyldige på en gang.</p>\n<p><a href=\"http://www.osloby.no/oslopuls/musikk/Blytunge-blatoner-til-toppkarakter-fra-Stein-Torleif-Bjella-7366593.html\" target=\"_blank\">Aftenposten ga Heim For Å Døy 6 av 6</a>, og skreiv: &#8211; Å dyrke blytunge blåtoner er ikke noe nytt i norsk musikk, og mange har gjort det på vakkert vis før. Men Bjellas empati og formidlingsevne gjør likevel at han stiller i en særklasse og sørger for at han treffer kvinner like mye som menn. På tross av tung tematikk og tung melankoli føles likevel en time med Bjella befriende, som om å dele hverdagens store og små sorger gjør de lettere å bære.</p>\n<p>Etter noen år i bandet Tolv Volt, ble Stein Torleif Bjella meget godt mottatt med solodebuten Heidersmenn (2009). Med oppfølgeren Vonde Visu fikk han et gjennombrudd i 2011, da den nådde tredjeplass på albumlista. Samtidig har han blitt en konsertfavoritt i bygder og byer over hele landet. Han har etter hvert fått mange lojale fans, og vi er sikre på at Øya-publikummet vil sette pris på å starte festivalens siste dag i selskap med hans melodier og tekster. 9. august kan du legge deg i gresset eller stå fokusert ved scenekanten, når du tar del i musikken til en av de siste åras sterkeste norske låtskrivere.</p>\n<p><a href=\"http://www.steintorleifbjella.no/\" target=\"_blank\">steintorleifbjella.no/</a><br />\nFoto: Knut Bry</p>\n"}},"pageContext":{"isCreatedByStatefulCreatePages":false,"id":"bf32df81-9ed5-5f6a-90b2-03f8f898a9d5"}}