{"data":{"wordpressPost":{"title":"Storfint besøk på Øyakino","date":"31st July 2013","content":"<p>Det er med stor glede vi kan annonsere at vi på to av Øyakinoforestillingene for storfint besøk &#8211; Iram Haq og Gylve Fenriz Nagell.</p>\n<p>Regissøren av ”Jeg er din”, Iram Haq, vil komme på Ringen og introdusere filmen.</p>\n<p>I tillegg har vi i samarbeid med Film fra sør fått Gylve Fenriz Nagell fra Darkthrone til å introdusere ”Death Metal Angola”. Fenriz vil reflektere over hvilken psykologisk effekt metallen kan ha for et folk som forsøker å etablere seg etter 40 år med krig.</p>\n<p>Rent musikkmessig vil Fenriz også plassere Angola på sjangerens evolusjonære utviklingsstige. I tillegg til å introdusere filmen vil han også ta i mot spørsmål fra publikum i etterkant av filmen.</p>\n<p><a href=\"https://api.oyafestivalen.no/2013/07/08/oyakino-programmet-2013-er-klart/\" target=\"_blank\">Få full oversikt over Øyakino her</a></p>\n<p><a href=\"http://www.oslokino.no/incoming/article1111744.ece\" target=\"_blank\">Billetter til disse og de andre Øyakinovisningene kan kjøpes her</a></p>\n<p>&nbsp;</p>\n<p>Vi minner også om årets stumfilmkonsert:<br />\n<strong>EL DOOM &amp; THE BORN ELECTRIC vs. L’INFERNO</strong><br />\n<strong>Tirsdag 6. august kl. 18.30</strong><br />\n<a href=\"http://www.oslokino.no/incoming/article1111793.ece\" target=\"_blank\">Billetter til stumfilmkonsert her</a><br />\nØyakino er stolte av å igjen kunne invitere publikum til en eksklusiv stumfilmkonsert. I år er det ingen ringere enn El Doom og hans forrykende The Born Electric som skal spille live i kinomørket. Ole Petter ”Ollis”/”El Doom” Andreassen har i en årrekke spilt i flere av hovedstadens ledende rockeband, deriblant Black Debbath, The Cumshots, og Thulsa Doom. Når han nå endelig har valgt å ta steget frem og fronte sitt eget band, har resultatet ikke latt vente på seg. Alle, fra VG og Dagbladet til Metal Hammer UK og Prog Magazin, lovpriste fjorårets debut. Bandet har nettopp vendt tilbake etter stor og triumferende europaturné med Kvelertak. Tidligere i sommer ble kveldene tilbrakt foran VHS-spilleren, der verk etter verk ble pløyd gjennom på jakt etter den riktige filmen å lydsette. Til slutt falt valget på den italienske klassikeren <a href=\"http://www.imdb.com/title/tt0002130/\" target=\"_blank\">L’Inferno fra 1911</a>. Filmen er regissert av Giuseppe de Liguoro, og er løselig basert på Dantes Den guddommelige komedie. Filmen var den første helaftens spillefilmen som hadde blitt laget i Italia, og inneholder mange spesialeffekter som sjokkerte og imponerte samtidas publikum. En del av scenene fra helvete var så sjokkerende at de ble sensurert vekk da filmen skulle vises i Amerika.<br />\nOllis sin opptreden på stumfilmkonseten blir forresten hans <em>ellevte</em> i Øya-sammenheng. Slå den!</p>\n","wordpress_id":8319,"translations":{"nb":{"url":"/2013/07/31/storfint-besok-pa-oyakino/"},"en":null}}},"pageContext":{"isCreatedByStatefulCreatePages":false,"id":"bfae3609-1770-5f49-bc04-80e1f98a6a3d"}}